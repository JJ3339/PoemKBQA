杜甫,唐代,江畔独步寻花·其六,黄四娘家花满蹊，千朵万朵压枝低。留连戏蝶时时舞，自在娇莺恰恰啼。,花
李煜,五代,相见欢·林花谢了春红,林花谢了春红，太匆匆。无奈朝来寒雨晚来风。胭脂泪，相留醉，几时重。自是人生长恨水长东。(相留一作：留人),花
白居易,唐代,大林寺桃花,人间四月芳菲尽，山寺桃花始盛开。长恨春归无觅处，不知转入此中来。,花
郑思肖,宋代,寒菊,花开不并百花丛，独立疏篱趣未穷。宁可枝头抱香死，何曾吹落北风中。,花
李清照,宋代,鹧鸪天·桂花,暗淡轻黄体性柔，情疏迹远只香留。何须浅碧深红色，自是花中第一流。梅定妒，菊应羞，画阑开处冠中秋。骚人可煞无情思，何事当年不见收。(阑通：栏),花
苏轼,宋代,海棠,东风袅袅泛崇光，香雾空蒙月转廊。只恐夜深花睡去，故烧高烛照红妆。,花
佚名,两汉,庭中有奇树,庭中有奇树，绿叶发华滋。攀条折其荣，将以遗所思。馨香盈怀袖，路远莫致之。此物何足贵？但感别经时。,花
刘禹锡,唐代,赏牡丹,庭前芍药妖无格，池上芙蕖净少情。唯有牡丹真国色，花开时节动京城。,花
刘希夷,唐代,代悲白头翁,洛阳城东桃李花，飞来飞去落谁家？洛阳女儿惜颜色，坐见落花长叹息。今年花落颜色改，明年花开复谁在？已见松柏摧为薪，更闻桑田变成海。古人无复洛城东，今人还对落花风。年年岁岁花相似，岁岁年年人不同。寄言全盛红颜子，应怜半死白头翁。此翁白头真可怜，伊昔红颜美少年。公子王孙芳树下，清歌妙舞落花前。光禄池台文锦绣，将军楼阁画神仙。一朝卧病无相识，三春行乐在谁边？宛转蛾眉能几时？须臾鹤发乱如丝。但看古来歌舞地，唯有黄昏鸟雀悲。,花
李白,唐代,清平调·名花倾国两相欢,名花倾国两相欢，长得君王带笑看。(长得一作：常得)解释春风无限恨，沉香亭北倚阑干。,花
杜甫,唐代,江畔独步寻花七绝句,江上被花恼不彻，无处告诉只颠狂。走觅南邻爱酒伴，经旬出饮独空床。稠花乱蕊畏江滨，行步欹危实怕春。(畏一作：裹）诗酒尚堪驱使在，未须料理白头人。江深竹静两三家，多事红花映白花。报答春光知有处，应须美酒送生涯。东望少城花满烟，百花高楼更可怜。谁能载酒开金盏，唤取佳人舞绣筵。黄师塔前江水东，春光懒困倚微风。桃花一簇开无主，可爱深红爱浅红？黄四娘家花满蹊，千朵万朵压枝低。留连戏蝶时时舞，自在娇莺恰恰啼。不是爱花即欲死，只恐花尽老相催。繁枝容易纷纷落，嫩蕊商量细细开。,花
曹雪芹,清代,葬花吟,花谢花飞花满天，红消香断有谁怜？游丝软系飘春榭，落絮轻沾扑绣帘。闺中女儿惜春暮，愁绪满怀无释处。手把花锄出绣帘，忍踏落花来复去。柳丝榆荚自芳菲，不管桃飘与李飞；桃李明年能再发，明年闺中知有谁？三月香巢已垒成，梁间燕子太无情！明年花发虽可啄，却不道人去梁空巢也倾。一年三百六十日，风刀霜剑严相逼；明媚鲜妍能几时，一朝漂泊难寻觅。花开易见落难寻，阶前愁杀葬花人，独倚花锄泪暗洒，洒上空枝见血痕。杜鹃无语正黄昏，荷锄归去掩重门；青灯照壁人初睡，冷雨敲窗被未温。怪奴底事倍伤神？半为怜春半恼春。怜春忽至恼忽去，至又无言去未闻。昨宵庭外悲歌发，知是花魂与鸟魂？花魂鸟魂总难留，鸟自无言花自羞；愿侬此日生双翼，随花飞到天尽头。天尽头，何处有香丘？未若锦囊收艳骨，一抔净土掩风流。质本洁来还洁去，强于污淖陷渠沟。尔今死去侬收葬，未卜侬身何日丧？侬今葬花人笑痴，他年葬侬知是谁？试看春残花渐落，便是红颜老死时；一朝春尽红颜老，花落人亡两不知！——程高通行本花谢花飞飞满天，红消香断有谁怜？游丝软系飘春榭，落絮轻沾扑绣帘。闺中女儿惜春暮，愁绪满怀无释处。手把花锄出绣帘，忍踏落花来复去？柳丝榆荚自芳菲，不管桃飘与李飞。桃李明年能再发，明年闺中知有谁？三月香巢已垒成，梁间燕子太无情！明年花发虽可啄，却不道人去梁空巢也倾。一年三百六十日，风刀霜剑严相逼。明媚鲜妍能几时？一朝漂泊难寻觅。花开易见落难寻，阶前闷死葬花人。独倚花锄泪暗洒，洒上空枝见血痕。杜鹃无语正黄昏，荷锄归去掩重门。青灯照壁人初睡，冷雨敲窗被未温。怪奴底事倍伤神？半为怜春半恼春。怜春忽至恼忽去，至又无言去不闻。昨宵庭外悲歌发，知是花魂与鸟魂。花魂鸟魂总难留，鸟自无言花自羞。愿奴胁下生双翼，随花飞到天尽头。天尽头，何处有香丘？未若锦囊收艳骨，一抷净土掩风流！质本洁来还洁去，强于污淖陷渠沟。尔今死去侬收葬，未卜侬身何日丧？侬今葬花人笑痴，他年葬侬知有谁？试看春残花渐落，便是红颜老死时。一朝春尽红颜老，花落人亡两不知！——甲戌本花谢花飞花满天，红消香断有谁怜？游丝软系飘春榭，落絮轻沾扑绣帘。帘中女儿惜春莫，愁绪满怀无处诉。手把花锄出绣帘，忍踏落花来复去？柳丝榆荚自芳菲，不管桃飘与柳飞。桃李明年能再发，明岁闺中知有谁？三月香巢已垒成，梁间燕子太无情！明年花发虽可啄，却不道人去梁空巢也倾。一年三百六十日，风刀霜剑严相逼。明媚鲜妍能几时？一朝漂泊难寻觅。花开易见落难寻，阶前闷杀葬花人。独把香锄泪暗洒，洒上花枝见血痕。杜鹃无语正黄昏，荷锄归去掩重门。青灯照壁人初睡，冷雨敲窗被未温。怪奴底事倍伤神？半为怜春半恼春。怜春忽至恼忽去，至又无言去不闻。昨宵庭外悲歌发，知是花魂与鸟魂。花魂鸟魂总难留，鸟自无言花自羞。愿奴胁下生双翼，随花飞落天尽头。天尽头，何处有香丘？未若锦囊收艳骨，一抔冷土掩风流。质本洁来还洁去，强于污淖陷渠沟。尔今死去奴收葬，未卜奴身何日亡？奴今葬花人笑痴，他年葬奴知是谁？试看春残花渐落，便是红颜老死时！一朝春尽红颜老，花落人亡两不知。——周汝昌校本,花
王维,唐代,辛夷坞,木末芙蓉花，山中发红萼。涧户寂无人，纷纷开且落。,花
李清照,宋代,减字木兰花·卖花担上,卖花担上。买得一枝春欲放。泪染轻匀。犹带彤霞晓露痕。怕郎猜道。奴面不如花面好。云鬓斜簪。徒要教郎比并看。,花
李白,唐代,清平调·其三,名花倾国两相欢，长得君王带笑看。解释春风无限恨，沉香亭北倚阑干。,花
元好问,金朝,同儿辈赋未开海棠,枝间新绿一重重，小蕾深藏数点红。爱惜芳心莫轻吐，且教桃李闹春风。,花
司马光,宋代,客中初夏,四月清和雨乍晴，南山当户转分明。更无柳絮因风起，惟有葵花向日倾。,花
杜耒,宋代,寒夜,寒夜客来茶当酒，竹炉汤沸火初红。寻常一样窗前月，才有梅花便不同。,花
杜牧,唐代,紫薇花,晓迎秋露一枝新，不占园中最上春。桃李无言又何在，向风偏笑艳阳人。,花
白居易,唐代,春风,春风先发苑中梅，樱杏桃梨次第开。荠花榆荚深村里，亦道春风为我来。,花
秦观,宋代,好事近·梦中作,春路雨添花，花动一山春色。行到小溪深处，有黄鹂千百。飞云当面化龙蛇，夭矫转空碧。醉卧古藤阴下，了不知南北。(化龙蛇一作：舞龙蛇),花
曾巩,宋代,城南二首·其一,雨过横塘水满堤，乱山高下路东西。一番桃李花开尽，惟有青青草色齐。,花
苏轼,宋代,贺新郎·夏景,乳燕飞华屋。悄无人、桐阴转午，晚凉新浴。手弄生绡白团扇，扇手一时似玉。渐困倚、孤眠清熟。帘外谁来推绣户，枉教人、梦断瑶台曲。又却是，风敲竹。石榴半吐红巾蹙。待浮花、浪蕊都尽，伴君幽独。秾艳一枝细看取，芳心千重似束。又恐被、秋风惊绿。若待得君来向此，花前对酒不忍触。共粉泪，两簌簌。,花
李商隐,唐代,落花,高阁客竟去，小园花乱飞。参差连曲陌，迢递送斜晖。肠断未忍扫，眼穿仍欲归。芳心向春尽，所得是沾衣。,花
赵嘏,唐代,长安晚秋,云物凄清拂曙流，汉家宫阙动高秋。残星几点雁横塞，长笛一声人倚楼。紫艳半开篱菊静，红衣落尽渚莲愁。鲈鱼正美不归去，空戴南冠学楚囚。,花
吕本中,宋代,踏莎行·雪似梅花,雪似梅花，梅花似雪。似和不似都奇绝。恼人风味阿谁知？请君问取南楼月。记得去年，探梅时节。老来旧事无人说。为谁醉倒为谁醒？到今犹恨轻离别。,花
陈叔宝,南北朝,玉树后庭花,丽宇芳林对高阁，新装艳质本倾城。映户凝娇乍不进，出帷含态笑相迎。妖姬脸似花含露，玉树流光照后庭。花开花落不长久，落红满地归寂中。,花
元稹,唐代,桃花,桃花浅深处，似匀深浅妆。春风助肠断，吹落白衣裳。,花
纳兰性德,清代,浣溪沙·谁道飘零不可怜,谁道飘零不可怜，旧游时节好花天。断肠人去自经年。一片晕红才著雨，几丝柔绿乍和烟。倩魂销尽夕阳前。,花
周邦彦,宋代,六丑·蔷薇谢后作,正单衣试酒，怅客里、光阴虚掷。愿春暂留，春归如过翼。一去无迹。为问花何在，夜来风雨，葬楚宫倾国。钗钿堕处遗香泽。乱点桃蹊，轻翻柳陌。多情为谁追惜。但蜂媒蝶使，时叩窗隔。(花何在一作：家何在)东园岑寂。渐蒙笼暗碧。静绕珍丛底，成叹息。长条故惹行客。似牵衣待话，别情无极。残英小、强簪巾帻。终不似一朵，钗头颤袅，向人欹侧。漂流处、莫趁潮汐。恐断红、尚有相思字，何由见得。,花
张鸣善,元代,普天乐·咏世,洛阳花，梁园月，好花须买，皓月须赊。花倚栏干看烂熳开，月曾把酒问团圆夜。月有盈亏花有开谢，想人生最苦离别。花谢了三春近也，月缺了中秋到也，人去了何日来也？,花
刘克庄,宋代,卜算子·片片蝶衣轻,片片蝶衣轻，点点猩红小。道是天公不惜花，百种千般巧。朝见树头繁，暮见枝头少。道是天公果惜花，雨洗风吹了。,花
赵秉文,金朝,青杏儿·风雨替花愁,风雨替花愁。风雨罢，花也应休。劝君莫惜花前醉，今年花谢，明年花谢，白了人头。乘兴两三瓯。拣溪山好处追游。但教有酒身无事，有花也好，无花也好，选甚春秋。,花
苏轼,宋代,定风波·两两轻红半晕腮,十月九日，孟亨之置酒秋香亭。有双拒霜，独向君猷而开，坐客喜笑，以为非使君莫可当此花，故作是篇。两两轻红半晕腮，依依独为使君回。若道使君无此意，何为，双花不向别人开。但看低昂烟雨里，不已。劝君休诉十分杯。更问尊前狂副使。来岁。花开时节与谁来。,花
佚名,未知,残花,花开花落花无悔，缘来缘去缘如水。花谢为花开，花飞为花悲。花悲为花泪，花泪为花碎。花舞花落泪，花哭花瓣飞。花开为谁谢，花谢为谁悲。,花
岑参,唐代,蜀葵花歌,昨日一花开，今日一花开。今日花正好，昨日花已老。始知人老不如花，可惜落花君莫扫。人生不得长少年，莫惜床头沽酒钱。请君有钱向酒家，君不见，蜀葵花。,花
朱淑真,宋代,落花,连理枝头花正开，妒花风雨便相催。愿教青帝常为主，莫遣纷纷点翠苔。,花
赵佶,宋代,燕山亭·北行见杏花,裁剪冰绡，轻叠数重，淡著胭脂匀注。新样靓妆，艳溢香融，羞杀蕊珠宫女。易得凋零，更多少、无情风雨。愁苦。闲院落凄凉，几番春暮。（闲院一作：问院)凭寄离恨重重，这双燕，何曾会人言语。天遥地远，万水千山，知他故宫何处。怎不思量，除梦里、有时曾去。无据，和梦也新来不做。,花
郑燮,清代,题画兰,身在千山顶上头，突岩深缝妙香稠。非无脚下浮云闹，来不相知去不留。,花
马致远,元代,落梅风·人初静,人初静，月正明。纱窗外玉梅斜映。梅花笑人偏弄影，月沉时一般孤零。,花
王勃,唐代,落花落,落花落，落花纷漠漠。绿叶青跗映丹萼，与君裴回上金阁。影拂妆阶玳瑁筵，香飘舞馆茱萸幕。落花飞，燎乱入中帷。落花春正满，春人归不归。落花度，氛氲绕高树。落花春已繁，春人春不顾。绮阁青台静且闲，罗袂红巾复往还。盛年不再得，高枝难重攀。试复旦游落花里，暮宿落花间。与君落花院，台上起双鬟。,花
纳兰性德,清代,虞美人·春情只到梨花薄,春情只到梨花薄，片片催零落。夕阳何事近黄昏，不道人间犹有未招魂。银笺别梦当时句，密绾同心苣。为伊判作梦中人，索向画图清夜唤真真。,花
张养浩,元代,殿前欢·对菊自叹,可怜秋，一帘疏雨暗西楼，黄花零落重阳后，减尽风流。对黄花人自羞，花依旧，人比黄花瘦。问花不语，花替人愁。,花
白居易,唐代,买花,帝城春欲暮，喧喧车马度。共道牡丹时，相随买花去。贵贱无常价，酬直看花数。灼灼百朵红，戋戋五束素。上张幄幕庇，旁织巴篱护。水洒复泥封，移来色如故。家家习为俗，人人迷不悟。有一田舍翁，偶来买花处。低头独长叹，此叹无人喻。一丛深色花，十户中人赋。,花
司空图,唐代,酒泉子·买得杏花,买得杏花，十载归来方始坼。假山西畔药阑东，满枝红。旋开旋落旋成空，白发多情人更惜。黄昏把酒祝东风，且从容。,花
孙周卿,元代,水仙子·舟中,孤舟夜泊洞庭边，灯火青荧对客船。朔风吹老梅花片，推开篷雪满天。诗豪与风雪争先。雪片与风鏖战，诗和雪缴缠。一笑琅然。,花
冯延巳,五代,鹊踏枝·梅落繁枝千万片,梅落繁枝千万片，犹自多情，学雪随风转。昨夜笙歌容易散，酒醒添得愁无限。楼上春山寒四面，过尽征鸿，暮景烟深浅。一晌凭栏人不见，鲛绡掩泪思量遍。,花
徐凝,唐代,牡丹,何人不爱牡丹花，占断城中好物华。疑是洛川神女作，千娇万态破朝霞。,花
黄庭坚,宋代,王充道送水仙花五十支,凌波仙子生尘袜，水上轻盈步微月。是谁招此断肠魂，种作寒花寄愁绝。含香体素欲倾城，山矾是弟梅是兄。坐对真成被花恼，出门一笑大江横。,花
曹组,宋代,卜算子·兰,松竹翠萝寒，迟日江山暮。幽径无人独自芳，此恨凭谁诉。似共梅花语。尚有寻芳侣。着意闻时不肯香，香在无心处。,花
宋祁,宋代,落花,坠素翻红各自伤，青楼烟雨忍相忘。将飞更作回风舞，已落犹成半面妆。沧海客归珠有泪，章台人去骨遗香。可能无意传双蝶，尽付芳心与蜜房。,花
谢枋得,宋代,庆全庵桃花,寻得桃源好避秦，桃红又是一年春。花飞莫遣随流水，怕有渔郎来问津。,花
杨万里,宋代,腊前月季,只道花无十日红，此花无日不春风。一尖已剥胭脂笔，四破犹包翡翠茸。别有香超桃李外，更同梅斗雪霜中。折来喜作新年看，忘却今晨是季冬。,花
晏殊,宋代,少年游·重阳过后,重阳过后，西风渐紧，庭树叶纷纷。朱阑向晓，芙蓉妖艳，特地斗芳新。霜前月下，斜红淡蕊，明媚欲回春。莫将琼萼等闲分，留赠意中人。,花
曹雪芹,清代,问菊,欲讯秋情众莫知，喃喃负手叩东篱。孤标傲世偕谁隐，一样花开为底迟？圃露庭霜何寂寞，鸿归蛩病可相思？休言举世无谈者，解语何妨片语时。,花
吴融,唐代,途中见杏花,一枝红杏出墙头，墙外行人正独愁。长得看来犹有恨，可堪逢处更难留！林空色暝莺先到，春浅香寒蝶未游。更忆帝乡千万树，澹烟笼日暗神州。,花
陈知玄,唐代,五岁咏花,花开满树红，花落万枝空。唯余一朵在，明日定随风。,花
严蕊,宋代,如梦令·道是梨花不是,道是梨花不是。道是杏花不是。白白与红红，别是东风情味。曾记，曾记。人在武陵微醉。,花
武则天,唐代,腊日宣诏幸上苑,明朝游上苑，火速报春知。花须连夜发，莫待晓风吹。,花
曹雪芹,清代,薛宝钗咏白海棠,珍重芳姿昼掩门，自携手瓮灌苔盆。胭脂洗出秋阶影，冰雪招来露砌魂。淡极始知花更艳，愁多焉得玉无痕。欲偿白帝宜清洁，不语婷婷日又昏。,花
曹雪芹,清代,残菊,露凝霜重渐倾欹，宴赏才过小雪时。蒂有余香金淡泊，枝无全叶翠离披。半床落月蛩声病，万里寒云雁阵迟。明岁秋风知再会，暂时分手莫相思。,花
汪藻,宋代,春日,一春略无十日晴，处处浮云将雨行。野田春水碧于镜，人影渡傍鸥不惊。桃花嫣然出篱笑，似开未开最有情。茅茨烟暝客衣湿，破梦午鸡啼一声。,花
李白,唐代,宣城见杜鹃花,蜀国曾闻子规鸟，宣城又见杜鹃花。一叫一回肠一断，三春三月忆三巴。,花
王溥,宋代,咏牡丹,枣花至小能成实，桑叶虽柔解吐丝。堪笑牡丹如斗大，不成一事又空枝。,花
纳兰性德,清代,采桑子·桃花羞作无情死,桃花羞作无情死，感激东风。吹落娇红，飞入闲窗伴懊侬。谁怜辛苦东阳瘦，也为春慵。不及芙蓉，一片幽情冷处浓。,花
白玉蟾,宋代,早春,南枝才放两三花，雪里吟香弄粉些。淡淡著烟浓著月，深深笼水浅笼沙。,花
韩愈,唐代,闻梨花发赠刘师命,桃蹊惆怅不能过，红艳纷纷落地多。闻道郭西千树雪，欲将君去醉如何。,花
曹雪芹,清代,咏红梅花得“红”字,桃未芳菲杏未红，冲寒先喜笑东风。魂飞庾岭春难辨，霞隔罗浮梦未通。绿萼添妆融宝炬，缟仙扶醉跨残虹。看来岂是寻常色，浓淡由他冰雪中。（出自《红楼梦》第五十回。）,花
魏夫人,宋代,卷珠帘·记得来时春未暮,记得来时春未暮，执手攀花，袖染花梢露。暗卜春心共花语，争寻双朵争先去。多情因甚相辜负，轻拆轻离，欲向谁分诉。泪湿海棠花枝处，东君空把奴分付。,花
纳兰性德,清代,眼儿媚·咏梅,莫把琼花比澹妆，谁似白霓裳。别样清幽，自然标格，莫近东墙。冰肌玉骨天分付，兼付与凄凉。可怜遥夜，冷烟和月，疏影横窗。,花
谢懋,宋代,霜天晓角·桂花,绿云剪叶，低护黄金屑。占断花中声誉，香与韵、两清洁。胜绝，君听说。是他来处别。试看仙衣犹带，金庭露、玉阶月。,花
赵佶,宋代,燕山亭·北行见杏花,裁剪冰绡，轻叠数重，淡著胭脂匀注。新样靓妆，艳溢香融，羞杀蕊珠宫女。易得凋零，更多少、无情风雨。愁苦。问院落凄凉，几番春暮。凭寄离恨重重，这双燕，何曾会人言语。天遥地远，万水千山，知他故宫何处。怎不思量，除梦里、有时曾去。无据，和梦也新来不做。,花
李商隐,唐代,荷花,都无色可并，不奈此香何。瑶席乘凉设，金羁落晚过。回衾灯照绮，渡袜水沾罗。预想前秋别，离居梦棹歌。,花
曹雪芹,清代,访妙玉乞红梅,酒未开樽句未裁，寻春问腊到蓬莱。不求大士瓶中露，为乞孀娥槛外梅。入世冷挑红雪去，离尘香割紫云来。槎枒谁惜诗肩瘦，衣上犹沾佛院苔。,花
韦应物,唐代,夏花明,夏条绿已密，朱萼缀明鲜。炎炎日正午，灼灼火俱燃。翻风适自乱，照水复成妍。归视窗间字，荧煌满眼前。,花
王十朋,宋代,点绛唇·素香丁香,落木萧萧，琉璃叶下琼葩吐。素香柔树。雅称幽人趣。无意争先，梅蕊休相妒。含春雨。结愁千绪。似忆江南主。,花
鱼玄机,唐代,卖残牡丹,临风兴叹落花频，芳意潜消又一春。应为价高人不问，却缘香甚蝶难亲。红英只称生宫里，翠叶那堪染路尘。及至移根上林苑，王孙方恨买无因。,花
柳永,宋代,破阵乐·露花倒影,露花倒影，烟芜蘸碧，灵沼波暖。金柳摇风树树，系彩舫龙舟遥岸。千步虹桥，参差雁齿，直趋水殿。绕金堤、曼衍鱼龙戏，簇娇春罗绮，喧天丝管。霁色荣光，望中似睹，蓬莱清浅。时见。凤辇宸游，鸾觞禊饮，临翠水、开镐宴。两两轻舠飞画楫，竞夺锦标霞烂。罄欢娱，歌鱼藻，徘徊宛转。别有盈盈游女，各委明珠，争收翠羽，相将归远。渐觉云海沈沈，洞天日晚。,花
罗隐,唐代,菊,篱落岁云暮，数枝聊自芳。雪裁纤蕊密，金拆小苞香。千载白衣酒，一生青女霜。春丛莫轻薄，彼此有行藏。,花
苏轼,宋代,菩萨蛮·回文,峤南江浅红梅小，小梅红浅江南峤。窥我向疏篱，篱疏向我窥。老人行即到，到即行人老。离别惜残枝，枝残惜别离。,花
苏轼,宋代,占春芳·红杏了,红杏了，夭桃尽，独自占春芳。不比人间兰麝，自然透骨生香。对酒莫相忘。似佳人、兼合明光。只忧长笛吹花落，除是宁王。,花
吴融,唐代,卖花翁,和烟和露一丛花，担入宫城许史家。惆怅东风无处说，不教闲地著春华。,花
李清照,宋代,庆清朝·禁幄低张,禁幄低张，彤阑巧护，就中独占残春。容华淡伫，绰约俱见天真。待得群花过后，一番风露晓妆新。妖娆艳态，妒风笑月，长殢东君。东城边，南陌上，正日烘池馆，竟走香轮。绮筵散日，谁人可继芳尘。更好明光宫殿，几枝先近日边匀。金尊倒，拚了尽烛，不管黄昏。,花
李白,唐代,别储邕之剡中,借问剡中道，东南指越乡。舟从广陵去，水入会稽长。竹色溪下绿，荷花镜里香。辞君向天姥，拂石卧秋霜。,花
雍裕之,唐代,芦花,夹岸复连沙，枝枝摇浪花。月明浑似雪，无处认渔家。,花
罗隐,唐代,牡丹,艳多烟重欲开难，红蕊当心一抹檀。公子醉归灯下见，美人朝插镜中看。当庭始觉春风贵，带雨方知国色寒。日晚更将何所似，太真无力凭阑干。,花
李商隐,唐代,嘲桃,无赖夭桃面，平明露井东。春风为开了，却拟笑春风。,花
杨万里,宋代,野菊,未与骚人当糗粮，况随流俗作重阳。政缘在野有幽色，肯为无人减妙香。已晚相逢半山碧，便忙也折一枝黄。花应冷笑东篱族，犹向陶翁觅宠光。,花
吴文英,宋代,西江月·赋瑶圃青梅枝上晚花,枝袅一痕雪在，叶藏几豆春浓。玉奴最晚嫁东风。来结梨花幽梦。香力添熏罗被，瘦肌犹怯冰绡。绿阴青子老溪桥。羞见东邻娇小。,花
曹雪芹,清代,咏红梅花得“花”字,疏是枝条艳是花，春妆儿女竞奢华。闲庭曲槛无余雪，流水空山有落霞。幽梦冷随红袖笛，游仙香泛绛河槎。前身定是瑶台种，无复相疑色相差。（出自《红楼梦》第五十回。）,花
曹雪芹,清代,咏白海棠,半卷湘帘半掩门，碾冰为土玉为盆。偷来梨蕊三分白，借得梅花一缕魂。月窟仙人缝缟袂，秋闺怨女拭啼痕。娇羞默默同谁诉？倦倚西风夜已昏。,花
杜甫,唐代,江梅,梅蕊腊前破，梅花年后多。绝知春意好，最奈客愁何。雪树元同色，江风亦自波。故园不可见，巫岫郁嵯峨。,花
洪咨夔,宋代,卜算子·芍药打团红,芍药打团红，萱草成窝绿。帘卷疏风燕子归，依旧卢仝屋。贫放麹生疏，闲到青奴熟。扫地焚香伴老仙，人胜连环玉。,花
苏轼,宋代,雨中花·夜行船,雨中花慢初至密州。以累年旱蝗。斋素累月。方春牡丹盛开。遂不获一赏。至九月。忽开千叶一朵。雨中特为置酒。遂作。今岁花时深院，尽日东风，荡扬茶烟。但有绿苔芳草，柳絮榆钱。闻道城西，长廊古寺，甲第名园。有国艳带酒，天香染袂，为我留连。清明过了，残红无处，对此泪洒尊前。秋向晚，一枝何事，向我依然。高会聊追短景，清商不暇馀妍。不如留取，十分春态，付与明年。,花
苏轼,宋代,减字木兰花·花,玉房金蕊，宜在玉人纤手里。淡月朦胧，更有微微弄袖风。温香熟美，醉慢云鬟垂两耳。多谢春工，不是花红是玉红。,花
苏轼,宋代,天仙子·走马探花花发未,走马探花花发未。人与化工俱不易。千回来绕百回看，蜂作婢，莺为使。谷雨清明空屈指。白发卢郎情未已。一夜翦刀收玉蕊。尊前还对断肠红。人有泪，花无意。明日酒醒应满地。,花
曹雪芹,清代,咏白海棠,斜阳寒草带重门，苔翠盈铺雨后盆。玉是精神难比洁，雪为肌骨易销魂。芳心一点娇无力，倩影三更月有痕。莫谓缟仙能羽化，多情伴我咏黄昏。,花
李清照,宋代,殢人娇·后亭梅花开有感,玉瘦香浓，檀深雪散。今年恨、探梅又晚。江楼楚馆，云闲水远。清昼永，凭栏翠帘低卷。坐上客来，尊前酒满。歌声共、水流云断。南枝可插，更须频剪。莫直待西楼、数声羌管。,花
乔吉,元代,水仙子·寻梅,冬前冬后几村庄，溪北溪南两履霜，树头树底孤山上。冷风袭来何处香？忽相逢缟袂绡裳。酒醒寒惊梦，笛凄春断肠，淡月昏黄。,花
静诺,清代,咏秋兰,长林众草入秋荒，独有幽姿逗晚香。每向风前堪寄傲，几因霜后欲留芳。名流赏鉴还堪佩，空谷知音品自扬。一种孤怀千古在，湘江词赋奏清商。,花
顾太清,清代,玉烛新·白海棠,初晴新雨后。乍洗褪胭脂，缟衣妆就。东风倦倚，憨憨态、不管敲残更漏。嫩寒天气，正睡稳、乌衣时候。深夜静、银烛高烧，微香暗侵襟袖。盈盈一点芳心，占多少春光，问卿知否？红妆莫斗。谁得似、净骨天然清瘦。神娟韵秀。雅称个、花仙为首。还要倩、流水高山，花前慢奏。,花
李白,唐代,咏桂,世人种桃李，皆在金张门。攀折争捷径，及此春风暄。一朝天霜下，荣耀难久存。安知南山桂，绿叶垂芳根。清阴亦可托，何惜树君园。,花
卢纶,唐代,裴给事宅白牡丹,长安豪贵惜春残，争玩街西紫牡丹。别有玉盘承露冷，无人起就月中看。,花
李白,唐代,咏槿,园花笑芳年，池草艳春色。犹不如槿花，婵娟玉阶侧。芬荣何夭促，零落在瞬息。岂若琼树枝，终岁长翕赩。,花
佚名,先秦,裳裳者华,裳裳者华，其叶湑兮。我觏之子，我心写兮。我心写兮，是以有誉处兮。裳裳者华，芸其黄矣。我觏之子，维其有章矣。维其有章矣，是以有庆矣。裳裳者华，或黄或白。我觏之子，乘其四骆。乘其四骆，六辔沃若。左之左之，君子宜之。右之右之，君子有之。维其有之，是以似之。,花
杨朝英,元代,水仙子·西湖探梅,雪晴天地一冰壶，竟往西湖探老逋，骑驴踏雪溪桥路。笑王维作画图，拣梅花多处提壶。对酒看花笑，无钱当剑沽，醉倒在西湖！,花
杜甫,唐代,叹庭前甘菊花,庭前甘菊移时晚，青蕊重阳不堪摘。明日萧条醉尽醒，残花烂熳开何益？篱边野外多众芳，采撷细琐升中堂。念兹空长大枝叶，结根失所缠风霜。,花
高观国,宋代,金人捧露盘·水仙花,梦湘云，吟湘月，吊湘灵。有谁见、罗袜尘生。凌波步弱，背人羞整六铢轻。娉娉袅袅，晕娇黄、玉色轻明。香心静，波心冷，琴心怨，客心惊。怕佩解、却返瑶京。杯擎清露，醉春兰友与梅兄。苍烟万顷，断肠是、雪冷江清。,花
辛弃疾,宋代,清平乐·检校山园书所见,断崖修竹，竹里藏冰玉。路转清溪三百曲，香满黄昏雪屋。行人系马疏篱，折残犹有高枝。留得东风数点，只缘娇嫩春迟。,花
曹雪芹,清代,桃花行,桃花帘外东风软，桃花帘内晨妆懒。帘外桃花帘内人，人与桃花隔不远。东风有意揭帘栊，花欲窥人帘不卷。桃花帘外开仍旧，帘中人比桃花瘦。花解怜人花也愁，隔帘消息风吹透。风透湘帘花满庭，庭前春色倍伤情。闲苔院落门空掩，斜日栏杆人自凭。凭栏人向东风泣，茜裙偷傍桃花立。桃花桃叶乱纷纷，花绽新红叶凝碧。雾裹烟封一万株，烘楼照壁红模糊。天机烧破鸳鸯锦，春酣欲醒移珊枕。侍女金盆进水来，香泉影蘸胭脂冷！胭脂鲜艳何相类，花之颜色人之泪。若将人泪比桃花，泪自长流花自媚。泪眼观花泪易干，泪干春尽花憔悴。憔悴花遮憔悴人，花飞人倦易黄昏。一声杜宇春归尽，寂寞帘栊空月痕！,花
杨基,明代,菩萨蛮·水晶帘外娟娟月,水晶帘外娟娟月，梨花枝上层层雪。花月两模糊，隔窗看欲无。月华今夜黑，全见梨花白。花也笑姮娥，让他春色多。,花
林古度,清代,吉祥寺古梅,一树古梅花数亩，城中客子乍来看。不知花气清相逼，但觉山深春尚寒。,花
向子諲,宋代,卜算子·竹里一枝梅,岁见梅追和一首，终恨有儿女子态耳竹里一枝梅，雨洗娟娟静。疑是佳人日暮来，绰约风前影。新恨有谁知，往事何堪省。梦绕阳台寂寞回，沾袖余香冷。,花
罗邺,唐代,梅花,繁如瑞雪压枝开，越岭吴溪免用栽。却是五侯家未识，春风不放过江来。,花
萧泰来,宋代,霜天晓角·梅,千霜万雪。受尽寒磨折。赖是生来瘦硬，浑不怕、角吹彻。清绝，影也别。知心惟有月。元没春风情性，如何共、海棠说。,花
姜夔,宋代,鬲溪梅令·丙辰冬自无锡归作此寓意,丙辰冬，自无锡归，作此寓意。好花不与殢香人，浪粼粼。又恐春风归去绿成阴，玉钿何处寻。木兰双桨梦中云，小横陈。漫向孤山山下觅盈盈，翠禽啼一春。,花
赵昂,宋代,婆罗门引·暮霞照水,暮霞照水，水边无数木芙蓉。晓来露湿轻红。十里锦丝步障，日转影重重。向楚天空迥，人立西风。夕阳道中。叹秋色、与愁浓。寂寞三千粉黛，临鉴妆慵。施朱太赤，空惆怅、教妾若为容。花易老、烟水无穷。,花
章楶,宋代,水龙吟·燕忙莺懒芳残,燕忙莺懒芳残，正堤上、柳花飘坠。轻飞乱舞，点画青林，全无才思。闲趁游丝，静临深院，日长门闭。傍珠帘散漫，垂垂欲下，依前被、风扶起。兰帐玉人睡觉，怪春衣、雪沾琼缀。绣床旋满，香毬无数，才圆却碎。时见蜂儿，仰粘轻粉，鱼吞池水。望章台路杳，金鞍游荡，有盈盈泪。(香毬一作：香球),花
李商隐,唐代,临发崇让宅紫薇,一树浓姿独看来，秋庭暮雨类轻埃。不先摇落应为有，已欲别离休更开。桃绥含情依露井，柳绵相忆隔章台。天涯地角同荣谢，岂要移根上苑栽。,花
元稹,唐代,樱桃花,樱桃花，一枝两枝千万朵。花砖曾立摘花人，窣破罗裙红似火。,花
周密,宋代,绣鸾凤花犯·赋水仙,楚江湄，湘娥乍见，无言洒清泪。淡然春意。空独倚东风，芳思谁寄。凌波路冷秋无际，香云随步起。谩记得、汉宫仙掌，亭亭明月底。冰弦写怨更多情，骚人恨，枉赋芳兰幽芷。春思远，谁叹赏、国香风味。相将共、岁寒伴侣，小窗净、沉烟熏翠袂。幽梦觉，涓涓清露，一枝灯影里。,花
薛涛,唐代,牡丹,去春零落暮春时，泪湿红笺怨别离。常恐便同巫峡散，因何重有武陵期？传情每向馨香得，不语还应彼此知。只欲栏边安枕席，夜深闲共说相思。,花
王士祯,清代,蝶恋花·和漱玉词,凉夜沉沉花漏冻，欹枕无眠，渐觉荒鸡动。此际闲愁郎不共，月移窗罅春寒重。忆共锦衾无半缝，郎似桐花，妾似桐花凤。往事迢迢徒入梦，银筝断续连珠弄。,花
郑觉齐,宋代,扬州慢·琼花,弄玉轻盈，飞琼淡泞，袜尘步下迷楼。试新妆才了，炷沉水香毬。记晓剪、春冰驰送，金瓶露湿，缇骑星流。甚天中月色，被风吹梦南州。尊前相见，似羞人、踪迹萍浮。问弄雪飘枝，无双亭上，何日重游？我欲缠腰骑鹤，烟霄远、旧事悠悠。但凭阑无语，烟花三月春愁。,花
查辛香,清代,无题,朝斗坛前山月幽，师雄有梦生清愁。何时杖尔看南雪，我与梅花两白头。,花
吴文英,宋代,夜游宫·竹窗听雨,竹窗听雨，坐久隐几就睡，既觉，见水仙娟娟于灯影中窗外捎溪雨响。映窗里、嚼花灯冷。浑似萧湘系孤艇。见幽仙，步凌波，月边影。香苦欺寒劲。牵梦绕、沧涛千顷。梦觉新愁旧风景。绀云欹，玉搔斜，酒初醒。,花
曹雪芹,清代,咏红梅花得“梅”字,白梅懒赋赋红梅，逞艳先迎醉眼开。冻脸有痕皆是血，酸心无恨亦成灰。误吞丹药移真骨，偷下瑶池脱旧胎。江北江南春灿烂，寄言蜂蝶漫疑猜。（出自《红楼梦》第五十回。）,花
宋徵舆,清代,忆秦娥·杨花,黄金陌，茫茫十里春云白。春云白，迷离满眼，江南江北。来时无奈珠帘隔，去时着尽东风力。东风力，留他如梦，送他如客。,花
杜牧,唐代,蔷薇花,朵朵精神叶叶柔，雨晴香拂醉人头。石家锦幛依然在，闲倚狂风夜不收。,花
白居易,唐代,代迎春花招刘郎中,幸与松筠相近栽，不随桃李一时开。杏园岂敢妨君去，未有花时且看来。,花
罗隐,唐代,杏花,暖气潜催次第春，梅花已谢杏花新。半开半落闲园里，何异荣枯世上人。,花
陈维崧,清代,沁园春·咏菜花,极目离离，遍地濛濛，官桥野塘。正杏腮低亚，添他旖旎；柳丝浅拂，益尔轻飏。绣袜才挑，罗裙可择，小摘情亲也不妨。风流甚，映粉红墙低，一片鹅黄。曾经舞榭歌场，却付与空园锁夕阳。纵非花非草，也来蝶闹；和烟和雨，惯引蜂忙。每到年时，此花娇处，观里夭桃已断肠。沉吟久，怕落红如海，流入春江。,花
刘克庄,宋代,昭君怨·牡丹,曾看洛阳旧谱，只许姚黄独步。若比广陵花，太亏他。旧日王侯园圃，今日荆榛狐兔。君莫说中州，怕花愁。,花
袁枚,清代,秋兰赋,秋林空兮百草逝，若有香兮林中至。既萧曼以袭裾，复氤氲而绕鼻。虽脉脉兮遥闻，觉熏熏然独异。予心讶焉，是乃芳兰，开非其时，宁不知寒？　　于焉步兰陔，循兰池，披条数萼，凝目寻之。果然兰言，称某在斯。业经半谢，尚挺全枝。啼露眠以有待，喜采者之来迟。苟不因风而枨触，虽幽人其犹未知。于是舁之萧斋，置之明窗。朝焉与对，夕焉与双。虑其霜厚叶薄，党孤香瘦，风影外逼，寒心内疚。乃复玉几安置，金屏掩覆。虽出入之余闲，必褰帘而三嗅。谁知朵止七花，开竟百日。晚景后凋，含章贞吉。露以冷而未晞，茎以劲而难折；瓣以敛而寿永，香以淡而味逸。商飙为之损威，凉月为之增色。留一穗之灵长，慰半生之萧瑟。　　予不觉神心布覆，深情容与。析佩表洁，浴汤孤处。倚空谷以流思，静风琴而不语。歌曰：秋雁回空，秋江停波。兰独不然，芬芳弥多。秋兮秋兮，将如兰何！,花
王建,唐代,赏牡丹,此花名价别，开艳益皇都。香遍苓菱死，红烧踯躅枯。软光笼细脉，妖色暖鲜肤。满蕊攒黄粉，含棱缕绛苏。好和薰御服，堪画入宫图。晚态愁新妇，残妆望病夫。教人知个数，留客赏斯须。一夜轻风起，千金买亦无。,花
朱淑真,宋代,黄花,土花能白又能红，晚节犹能爱此工。宁可抱香枝上老，不随黄叶舞秋风。,花
黄庭坚,宋代,书幽芳亭记,士之才德盖一国，则曰国士；女之色盖一国，则曰国色；兰之香盖一国，则曰国香。自古人知贵兰，不待楚之逐臣而后贵之也。兰甚似乎君子，生于深山薄丛之中，不为无人而不芳；雪霜凌厉而见杀，来岁不改其性也。是所谓“遁世无闷，不见是而无闷”者也。兰虽含香体洁，平居与萧艾不殊。清风过之，其香蔼然，在室满室，在堂满堂，所谓含章以时发者也。　　然兰蕙之才德不同，世罕能别之。予放浪江湖之日久，乃尽知其族。盖兰似君子，蕙似士大夫，大概山林中十蕙而一兰也。《离骚》曰：“予既滋兰之九畹，又树蕙之百亩。”是以知不独今，楚人贱蕙而贵兰久矣。兰蕙丛出，莳以砂石则茂，沃以汤茗则芳，是所同也。至其发花，一干一花而香有余者兰，一干五七花而香不足者蕙。蕙虽不若兰，其视椒则远矣，世论以为国香矣。乃曰“当门不得不锄”，山林之士，所以往而不返者耶！,花
纳兰性德,清代,菩萨蛮·催花未歇花奴鼓,催花未歇花奴鼓，酒醒已见残红舞。不忍覆馀觞，临风泪数行。粉香看又别，空剩当时月。月也异当时，凄清照鬓丝。,花
辛弃疾,宋代,水龙吟·载学士院有之,倚栏看碧成朱，等闲褪了香袍粉。上林高选，匆匆又换，紫云衣润。几许春风，朝薰暮染，为花忙损。笑旧家桃李，东涂西抹，有多少、凄凉恨。拟倩流莺说与，记荣华、易消难整。人间得意，千红百紫，转头春尽。白发怜君，儒冠曾误，平生官冷。算风流未减，年年醉里，把花枝问。,花
皮日休,唐代,牡丹,落尽残红始吐芳，佳名唤作百花王。竞夸天下无双艳，独立人间第一香。,花
张鎡,宋代,念奴娇·宜雨亭咏千叶海棠,绿云影里，把明霞织就，千重文绣。紫腻红娇扶不起，好是未开时候。半怯春寒，半宜晴色，养得胭脂透。小亭人静，嫩莺啼破清昼。犹记携手芳阴，一枝斜戴，娇艳双波秀。小语轻怜花总见，争得似花长久。醉浅休归，夜深同睡，明月还相守。免教春去，断肠空叹诗瘦。,花
刘铉(宋代),宋代,乌夜啼·石榴,垂杨影里残红。甚匆匆。只有榴花、全不怨东风。暮雨急。晓鸦湿。绿玲珑。比似茜裙初染、一般同。,花
苏轼,宋代,西江月·真觉赏瑞香二首,公子眼花乱发，老夫鼻观先通。领巾飘下瑞香风。惊起谪仙春梦。后土祠中玉蕊，蓬莱殿后鞓红。此花清绝更纤秾。把酒何人心动。,花
陈克,宋代,谒金门·花满院,花满院。飞去飞来双燕。红雨入帘寒不卷。晓屏山六扇。翠袖玉笙凄断。脉脉两蛾愁浅。消息不知郎近远。一春长梦见。,花
管鉴,宋代,醉落魄·正月二十日张园赏海棠作,春阴漠漠。海棠花底东风恶。人情不似春情薄。守定花枝，不放花零落。绿尊细细供春酌。酒醒无奈愁如昨。殷勤待与东风约。莫苦吹花，何似吹愁却。,花
韩元吉,宋代,六州歌头·东风著意,东风著意，先上小桃枝。红粉腻，娇如醉，倚朱扉。记年时，隐映新妆面，临水岸，春将半，云日暖，斜桥转，夹城西。草软莎平，跋马垂杨渡，玉勒争嘶。认娥眉，凝笑脸，薄拂燕脂。绣户曾窥，恨依依。共携手处，香如雾，红随步，怨春迟。消瘦损，凭谁问？只花知，泪空垂。旧日堂前燕，和烟雨，又双飞。人自老，春长好，梦佳期。前度刘郎，几许风流地，花也应悲。但茫茫暮霭，目断武陵溪，往事难追。,花
刘翰,宋代,好事近·花底一声莺,花底一声莺，花上半钩斜月。月落乌啼何处，点飞英如雪。东风吹尽去年愁，解放丁香结。惊动小亭红雨，舞双双金蝶。,花
苏轼,宋代,西江月·再用前韵戏曹子方,怪此花枝怨泣，托君诗句名通。凭将草木记吴风。继取相如云梦。点笔袖沾醉墨，谤花面有惭红。知君却是为情秾。怕见此花撩动。,花
苏轼,宋代,十一月二十六日松风亭下梅花盛开,春风岭上淮南村，昔年梅花曾断魂。岂知流落复相见，蛮风蜑雨愁黄昏。长条半落荔支浦，卧树独秀桄榔园。岂惟幽光留夜色，直恐冷艳排冬温。松风亭下荆棘里，两株玉蕊明朝暾。海南仙云娇堕砌，月下缟衣来扣门。酒醒梦觉起绕树，妙意有在终无言。先生独饮勿叹息，幸有落月窥清樽。,花
徐灿,清代,永遇乐·舟中感旧,无恙桃花，依然燕子，春景多别。前度刘郎，重来江令，往事何堪说。逝水残阳，龙归剑杳，多少英雄泪血。千古恨、河山如许，豪华一瞬抛撇。白玉楼前，黄金台畔，夜夜只留明月。休笑垂杨，而今金尽，秾李还消歇。世事流云，人生飞絮，都付断猿悲咽。西山在、愁容惨黛，如共人凄切。,花
李商隐,唐代,回中牡丹为雨所败二首,下苑他年未可追，西州今日忽相期。水亭暮雨寒犹在，罗荐春香暖不知。舞蝶殷勤收落蕊，佳人惆怅卧遥帷。章台街里芳菲伴，且问宫腰损几枝？浪笑榴花不及春，先期零落更愁人。玉盘迸泪伤心数，锦瑟惊弦破梦频。万里重阴非旧圃，一年生意属流尘。前溪舞罢君回顾，并觉今朝粉态新。,花
刘孝威,南北朝,望隔墙花诗,隔墙花半隐，犹见动花枝。当由美人摘，讵止春风吹。,花
陆游,宋代,看梅绝句,老子舞时不须拍，梅花乱插乌巾香。樽前作剧莫相笑，我死诸君思此狂。,花
佚名,宋代,嗅梅,尽日寻春不见春，芒鞋踏遍陇头云。归来笑拈梅花嗅，春在枝头已十分。,花
顾太清,清代,金缕曲·咏白海棠,洞户深深掩。笑世间、浓脂腻粉，那般妆点。认取朦胧明月下，不许东风偷飐。偏触动、词人系念。昨日微阴今日雨，好春光有限无馀欠。肯为我，一时暂。冰绡雾縠谁烘染？爱依依、柔条照水，靓妆清艳。墙角绿阴栏外影，印上芸窗冰簟。隔一片、清阴暗澹。不是封姨情太薄，是盈盈树底魂难忏。春欲暮，易生感。,花
尹焕,宋代,霓裳中序第一·茉莉咏,青颦粲素靥。海国仙人偏耐热。餐尽香风露屑。便万里凌空，肯凭莲叶。盈盈步月。悄似怜、轻去瑶阙。人何在，忆渠痴小，点点爱轻撅。愁绝。旧游轻别。忍重看、锁香金箧。凄凉清夜簟席。杳杳诗魂，真化风蝶。冷香清到骨。梦十里、梅花霁雪。归来也，恹恹心事，自共素娥说。,花
吴文英,宋代,花犯·郭希道送水仙索赋,小娉婷，清铅素靥，蜂黄暗偷晕。翠翘欹鬓。昨夜冷中庭，月下相认。睡浓更苦凄风紧。惊回心未稳。送晓色、一壶葱茜，才知花梦准。湘娥化作此幽芳，凌波路，古岸云沙遗恨。临砌影，寒香乱、冻梅藏韵。熏炉畔、旋移傍枕，还又见、玉人垂绀鬒。料唤赏、清华池馆，台杯须满引。,花
林景熙,宋代,冬青花,冬青花，花时一日肠九折。隔江风雨晴影空，五月深山护微雪。石根云气龙所藏，寻常蝼蚁不敢穴。移来此种非人间，曾识万年觞底月。蜀魂飞绕百鸟臣，夜半一声山竹裂。,花
钱时,宋代,立冬前一日霜对菊有感,昨夜清霜冷絮裯，纷纷红叶满阶头。园林尽扫西风去，惟有黄花不负秋。,花
毛珝,宋代,浣溪沙·绿玉枝头一粟黄,绿玉枝头一粟黄，碧纱帐里梦魂香。晓风和月步新凉。吟倚画栏怀李贺，笑持玉斧恨吴刚。素娥不嫁为谁妆？,花
赵以夫,宋代,扬州慢·十里春风,十里春风，二分明月，蕊仙飞下琼楼。看冰花翦翦，拥碎玉成毬。想长日、云阶伫立，太真肌骨，飞燕风流。敛群芳、清丽精神，都付扬州。雨窗数朵，梦惊回、天际香浮。似阆苑花神，怜人冷落，骑鹤来游。为问竹西风景，长空淡、烟水悠悠。又黄昏，羌管孤城，吹起新愁。,花
吴文英,宋代,丁香结·夷则商秋日海棠,香袅红霏，影高银烛，曾纵夜游浓醉。正锦温琼腻。被燕踏、暖雪惊翻庭砌。马嘶人散后，秋风换、故园梦里。吴霜融晓，陡觉暗动偷春花意。还似。海雾冷仙山，唤觉环儿半睡。浅薄朱唇，娇羞艳色，自伤时背。帘外寒挂澹月，向日秋千地。怀春情不断，犹带相思旧子。,花
陈子龙,明代,画堂春·雨中杏花,轻阴池馆水平桥，一番弄雨花梢。微寒著处不胜娇，此际魂销。忆昔青门堤外，粉香零乱朝朝。玉颜寂寞淡红飘，无那今宵,花
刘克庄,宋代,落梅,一片能教一断肠，可堪平砌更堆墙？飘如迁客来过岭，坠似骚人去赴湘。乱点莓苔多莫数，偶粘衣袖久犹香。东风谬掌花权柄，却忌孤高不主张。,花
晏殊,宋代,诉衷情·海棠珠缀一重重,海棠珠缀一重重。清晓近帘栊。胭脂谁与匀淡，偏向脸边浓。看叶嫩，惜花红。意无穷。如花似叶，岁岁年年，共占春风。,花
韩琮,唐代,牡丹,桃时杏日不争浓，叶帐成阴始放红。晓艳远分金掌露，暮香深惹玉堂风。名移兰杜千年后，贵擅笙歌百醉中。如梦如仙忽零落，暮霞何处绿屏空。,花
韩愈,唐代,李花赠张十一署,江陵城西二月尾，花不见桃惟见李。风揉雨练雪羞比，波涛翻空杳无涘。君知此处花何似？白花倒烛天夜明，群鸡惊鸣官吏起。金乌海底初飞来，朱辉散射青霞开。迷魂乱眼看不得，照耀万树繁如堆。念昔少年著游燕，对花岂省曾辞杯。自从流落忧感集，欲去未到先思回。只今四十已如此，后日更老谁论哉。力携一尊独就醉，不忍虚掷委黄埃。,花
柳浑,唐代,牡丹,近来无奈牡丹何，数十千钱买一窠。今朝始得分明见，也共戎葵不校多。,花
岑参,唐代,优钵罗花歌,参尝读佛经，闻有优钵罗花，目所未见。天宝景申岁，参忝大理评事，摄监察御史，恋伊西北庭度支副使。自公多暇，乃刀府庭内，栽树种药，为山凿池。婆娑乎其间，足以寄傲。交河小吏有献此花者，云得之于天山之南。其状异于众草，势巃嵸如冠弁。嶷然上耸，生不傍引，攒花中折，骈叶外包，异香腾风，秀色媚景。因赏而叹曰，尔不生于中土，僻在遐裔，使牡丹价重，芙蓉誉高，惜哉！夫天地无私，阴阳无偏，各遂其生，自物厥性，岂以偏地而不生乎，岂以无人而不芳乎？适此花不遭小吏，终委诸山谷，亦何异怀才之士，未会明主，摈于林薮邪！因感而为歌，歌曰：白山南，赤山北。其间有花人不识，绿茎碧叶好颜色。叶六瓣，花九房。夜掩朝开多异香，何不生彼中国兮生西方。移根在庭，媚我公堂。耻与众草之为伍，何亭亭而独芳。何不为人之所赏兮，深山穷谷委严霜。吾窃悲阳关道路长，曾不得献于君王。,花
李商隐,唐代,和马郎中移白菊见示,陶诗只采黄金实，郢曲新传白雪英。素色不同篱下发，繁花疑自月中生。浮杯小摘开云母，带露全移缀水精。偏称含香五字客，从兹得地始芳荣。,花
黄庶,宋代,探春,雪里犹能醉落梅，好营杯具待春来。东风便试新刀尺，万叶千花一手裁。,花
刘次庄,宋代,敷浅原见桃花,桃花雨过碎红飞，半逐溪流半染泥。何处飞来双燕子，一时衔在画梁西。,花
韩愈,唐代,戏题牡丹,幸自同开俱阴隐，何须相倚斗轻盈。陵晨并作新妆面，对客偏含不语情。双燕无机还拂掠，游蜂多思正经营。长年是事皆抛尽，今日栏边暂眼明。,花
王冕,元代,梅花,三月东风吹雪消，湖南山色翠如浇。一声羌管无人见，无数梅花落野桥。,花
白居易,唐代,春风,春风先发苑中梅，樱杏桃梨次第开。荠花榆荚深村里，亦道春风为我来。,花
元好问,金朝,同儿辈赋未开海棠,翠叶轻笼豆颗均，胭脂浓抹蜡痕新。殷勤留著花梢露，滴下生红可惜春。,花
高鹗,清代,赏海棠花妖诗,海棠何事忽摧隤？今日繁花为底开？应是北堂增寿考，一阳旋复占先梅。,花
顾太清,清代,南乡子·咏瑞香,花气霭芳芬，翠幕重帘不染尘。梦里真香通鼻观，氤氲。不是婷婷倩女魂。细蕊缀纷纷，淡粉轻脂最可人。懒与凡葩争艳冶，清新。赢得嘉名自冠群。,花
赵溍,宋代,吴山青·金璞明,金璞明。玉璞明。小小杯柈翠袖擎。满将春色盛。仙珮鸣。玉珮鸣。雪月花中过洞庭。此时人独清。,花
彭元逊,宋代,六丑·杨花,似东风老大，那复有、当时风气。有情不收，江山身是寄。浩荡何世。但忆临官道，暂来不住，便出门千里。痴心指望回风坠。扇底相逢，钗头微缀。他家万条千缕，解遮亭障驿，不隔江水。瓜洲曾舣，等行人岁岁。日下长秋，城乌夜起。帐庐好在春睡。共飞归湖上，草青无地。愔愔雨、春心如腻。欲待化、丰乐楼前，青门都废。何人念、流落无几。点点抟作，雪绵松润，为君裛泪。,花
周密,宋代,瑶花慢·朱钿宝玦,后土之花，天下无二本。方其初开，帅臣以金瓶飞骑，进之天上，间亦分致贵邸。余客辇下，有以一枝已下共缺十八行。朱钿宝玦，天上飞琼，比人间春别。江南江北曾未见，漫拟梨云梅雪。淮山春晚，问谁识、芳心高洁？消几番、花落花开，老了玉关豪杰！金壶翦送琼枝，看一骑红尘，香度瑶阙。韶华正好，应自喜、初乱长安蜂蝶。杜郎老矣，想旧事、花须能说。记少年，一梦扬州，二十四桥明月。,花
吴文英,宋代,琐窗寒·玉兰,绀缕堆云，清腮润玉，汜人初见。蛮腥未洗，海客一怀凄惋。渺征槎、去乘阆风，占香上国幽心展。□遗芳掩色，真恣凝澹，返魂骚畹。一盼。千金换。又笑伴鸱夷，共归吴苑。离烟恨水，梦杳南天秋晚。比来时、瘦肌更销，冷薰沁骨悲乡远。最伤情、送客咸阳，佩结西风怨。,花
真山民,宋代,杜鹃花得红字,愁锁巴云往事空，只将遗恨寄芳丛。归心千古终难白，啼血万山都是红。枝带翠烟深夜月，魂飞锦水旧东风。至今染出怀乡恨，长挂行人望眼中。,花
毛奇龄,清代,相见欢·花前顾影粼粼,花前顾影粼粼。水中人。水面残花片片绕人身。私自整，红斜领，茜儿巾。却讶领间巾里刺花新。,花
王淇,宋代,梅,不受尘埃半点侵，竹篱茅舍自甘心。只因误识林和靖，惹得诗人说到今。,花
陈亮,宋代,好事近·咏梅,的皪两三枝，点破暮烟苍碧。好在屋檐斜入，傍玉奴横笛。月华如水过林塘，花阴弄苔石。欲向梦中飞蝶，恐幽香难觅。,花
王安石,宋代,杏花,石梁度空旷，茅屋临清炯。俯窥娇饶杏，未觉身胜影。嫣如景阳妃，含笑堕宫井。怊怅有微波，残妆坏难整。,花
孙光宪,五代,浣溪沙·花渐凋疏不耐风,花渐凋疏不耐风，画帘垂地晚重工，堕阶萦藓舞愁红。腻粉半沾金靥子，残香犹暖绣熏笼，蕙心无处与人同。,花
罗隐,唐代,金钱花,占得佳名绕树芳，依依相伴向秋光。若教此物堪收贮，应被豪门尽劚将。,花
王建,唐代,题所赁宅牡丹花,赁宅得花饶，初开恐是妖。粉光深紫腻，肉色退红娇。且愿风留著，惟愁日炙燋。可怜零落蕊，收取作香烧。,花
吴文英,宋代,天香·蜡梅,蟫叶黏霜，蝇苞缀冻，生香远带风峭。岭上寒多，溪头月冷，北枝瘦、南枝小。玉奴有姊，先占立、墙阴春早。初试宫黄澹薄，偷分寿阳纤巧。银烛泪深未晓。酒钟悭、贮愁多少。记得短亭归马，暮衙蜂闹。豆蔻钗梁恨袅。但怅望、天涯岁华老。远信难封，吴云雁杳。,花
孙光宪,五代,菩萨蛮·木棉花映丛祠小,木棉花映丛祠小，越禽声里春光晓。铜鼓与蛮歌，南人祈赛多。客帆风正急，茜袖偎墙立。极浦几回头，烟波无限愁。,花
李纲,宋代,渡海至琼管天宁寺咏阇提花三首,深院无人帘幕垂，玉英翠羽灿芳枝。世间颜色难相似，淡月初残未坠时。冰玉风姿照座骞，炎方相遇且相宽。纻衣缟带平生志，正念幽人尚素冠。阻涉鲸波寇盗森，中原回首涕沾襟。清愁万斛无消处，赖有幽花慰客心。,花
李绅,唐代,新楼诗二十首·北楼樱桃花,开花占得春光早，雪缀云装万萼轻。凝艳拆时初照日，落英频处乍闻莺。舞空柔弱看无力，带月葱茏似有情。多事东风入闺闼，尽飘芳思委江城。,花
朱敦儒,宋代,卜算子·古涧一枝梅,古涧一枝梅，免被园林锁。路远山深不怕寒，似共春相趓。幽思有谁知，托契都难可。独自风流独自香，明月来寻我。,花
姜夔,宋代,除夜自石湖归苕溪·其一,细草穿沙雪半销，吴宫烟冷水迢迢。梅花竹里无人见，一夜吹香过石桥。,花
严恽,唐代,落花,春光冉冉归何处，更向花前把一杯。尽日问花花不语，为谁零落为谁开。,花
段克己,金朝,满江红·雨后荒园,遁庵主人植菊阶下，秋雨既盛，草莱芜没，殆不可见。江空岁晚，霜余草腐，而吾菊始发数花，生意凄然，似诉余以不遇，感而赋之。因李生湛然归，寄菊轩弟。雨后荒园，群卉尽、律残无射。疏篱下，此花能保，英英鲜质。盈把足娱陶令意，夕餐谁似三闾洁？到而今、狼藉委苍苔，无人惜。堂上客，须空白。都无语，怀畴昔。恨因循过了，重阳佳节。飒飒凉风吹汝急，汝身孤特应难立。谩临风、三嗅绕芳丛，歌还泣。,花
张炎,宋代,水龙吟·白莲,仙人掌上芙蓉，涓涓犹滴金盘露。轻装照水，纤裳玉立，飘飘似舞。几度销凝，满湖烟月，一汀鸥鹭。记小舟夜悄，波明香远，浑不见、花开处。应是浣纱人妒。褪红衣、被谁轻误？闲情淡雅，冶姿清润，凭娇待语。隔浦相逢，偶然倾盖，似传心素。怕湘皋佩解，绿云十里，卷西风去。,花
龚自珍,清代,西郊落花歌,西郊落花天下奇，古人但赋伤春诗。西郊车马一朝尽，定庵先生沽酒来赏之。先生探春人不觉，先生送春人又嗤。呼朋亦得三四子，出城失色神皆痴。如钱塘潮夜澎湃，如昆阳战晨披靡；如八万四千天女洗脸罢，齐向此地倾胭脂。奇龙怪凤爱漂泊，琴高之鲤何反欲上天为？玉皇宫中空若洗，三十六界无一青蛾眉。又如先生平生之忧患，恍惚怪诞百出无穷期。先生读书尽三藏，最喜维摩卷里多清词。又闻净土落花深四寸，瞑目观赏尤神驰。西方净国未可到，下笔绮语何漓漓！安得树有不尽之花更雨新好者，三百六十日长是落花时。,花
舒元舆,唐代,牡丹赋,古人言花者，牡丹未尝与焉。盖遁乎深山，自幽而著。以为贵重所知，花则何遇焉？天后之乡，西河也，有众香精舍，下有牡丹，其花特异，天后叹上苑之有阙，因命移植焉。由此京国牡丹，日月寖盛。今则自禁闼洎官署，外延士庶之家，弥漫如四渎之流，不知其止息之地。每暮春之月，遨游之士如狂焉。亦上国繁华之一事也。近代文士为歌诗以咏其形容，未有能赋之者。余独赋之，以极其美。或曰：子常以丈夫功业自许，今则肆情于一花，无乃犹有儿女之心乎？余应之曰：吾子独不见张荆州之为人乎？斯人信丈夫也。然吾观其文集之首，有《荔枝赋》。焉。荔枝信美矣，然亦不出一果尔，与牡丹何异哉？但问其所赋之旨何如，吾赋牡丹何伤焉，或者不能对，余遂赋以示之。　　圆玄瑞精，有星而景，有云而卿。其光下垂，遇物流形。草木得之，发为红英。英之甚红，钟乎牡丹。拔类迈伦，国香欺兰。我研物情，次第而观。　　暮春气极，绿苞如珠。清露宵偃。韶光晓驱。动荡支节，如解凝结，百脉融畅，气不可遏。兀然盛怒，如将愤泄。淑色披开，照曜酷烈。美肤腻体，万状皆绝。赤者如日，白者如月。淡者如赭，殷者如血。向者如迎，背者如诀。坼者如语，含者如咽。俯者如愁，仰者如悦。袅者如舞，侧者如跌。亚者如醉，曲者如折。密者如织，疏者如缺。鲜者如濯，惨者如别。初胧胧而下上，次鳞鳞而重叠。锦衾相覆，绣帐连接。晴笼昼熏，宿露宵袌。或灼灼腾秀，或亭亭露奇。或飐然如招，或俨然如思，或希风如吟，或泫露如悲。或垂然如缒，或烂然如披。或迎日拥砌，或照影临池。或山鸡已驯，或威凤将飞。其态万万，胡可立辩？不窥天府，孰得而见？　　乍遇孙武，来此教战。教战谓何？摇摇纤柯。玉栏风满，流霞成波，历阶重台，万朵千棵。西子南威，洛神湘娥。或倚或扶，朱颜色酡。角炫红釭，争颦翠娥。灼灼夭夭，逶逶迤迤。汉宫三千，艳列星河，我见其少，孰云其多。弄彩呈妍，压景骈肩。席发银烛，炉升绛烟。洞府真人，会于群仙。晶荧往来，金釭列钱。凝睇相看，曾不晤言。未及行雨，先惊旱莲。公室侯家，列之如麻。咳唾万金，买此繁华。遑恤终日，一言相夸。列幄庭中，步障开霞。曲庑重梁，松篁交加。如贮深闺，似隔窗纱，仿佛息妫，依稀馆娃。我来观之，如乘仙槎。脉脉不语，迟迟日斜。九衢游人，骏马香车。有酒如渑，万坐笙歌。一醉是竞，孰知其他。我案花品，此花第一。脱落群类，独占春日。其大盈尺，其香满室。叶如翠羽，拥抱栉比。蕊如金屑，妆饰淑质。玫瑰羞死，芍药自失。夭桃敛迹，秾李惭出。踯躅宵溃，木兰潜逸。朱槿灰心，紫薇屈膝，皆让其先，敢怀愤嫉？　　焕乎！美乎！后土之产物也。使其花如此而伟乎，何前代寂寞而不闻？今则昌然而大来。曷草木之命，亦有时而塞，亦有时而开？吾欲问汝，曷为而生哉？汝且不言，徒留玩以徘徊。,花
吴文英,宋代,夜飞鹊·蔡司户席上南花,金规印遥汉，庭浪无纹。清雪冷沁花薰。天街曾醉美人畔，凉枝移插乌巾。西风骤惊散，念梭悬愁结，蒂翦离痕。中郎旧恨，寄横竹、吹裂哀云。空剩露华烟彩，人影断幽坊，深闭千门。浑似飞仙入梦，袜罗微步，流水青蘋。轻冰润□，怅今朝、不共清尊。怕云槎来晚，流红信杳，萦断秋魂。,花
周邦彦,宋代,一剪梅·一剪梅花万样娇,一剪梅花万样娇。斜插梅枝，略点眉梢。轻盈微笑舞低回，何事尊前，拍手相招。夜渐寒深酒渐消。袖里时闻，玉钏轻敲。城头谁恁促残更，银漏何如，且慢明朝。,花
刘克庄,宋代,摸鱼儿·海棠,甚春来、冷烟凄雨，朝朝迟了芳信。蓦然作暖晴三日，又觉万姝娇困。霜点鬓。潘令老，年年不带看花分。才情减尽。怅玉局飞仙，石湖绝笔，孤负这风韵。倾城色，懊恼佳人薄命。墙头岑寂谁问？东风日暮无聊赖，吹得胭脂成粉。君细认。花共酒，古来二事天尤吝。年光去迅。漫绿叶成阴，青苔满地，做得异时恨。,花
宸濠翠妃,明代,梅花,锈针刺破纸糊窗，引透寒梅一线香。蝼蚁也知春色好，倒拖花片上东墙。,花
柳宗元,唐代,湘岸移木芙蓉植龙兴精舍,有美不自蔽，安能守孤根。盈盈湘西岸，秋至风霜繁。丽影别寒水，浓芳委前轩。芰荷谅难杂，反此生高原。,花
张羽,明代,兰室五咏·其五,能白更兼黄，无人亦自芳。寸心原不大，容得许多香。,花
陈亮,宋代,最高楼·咏梅,春乍透，香早暗偷传。深院落，斗清妍。紫檀枝似流苏带，黄金须胜辟寒钿。更朝朝，琼树好，笑当年。花不向沉香亭上看。树不着唐昌宫里玩。衣带水，隔风烟。铅华不御凌波处，蛾眉淡扫至尊前。管如今，浑似了，更堪怜。,花
尤袤,宋代,蜡梅,破腊惊春意，凌寒试晓妆。应嫌脂粉白，故染曲尘黄。缀树蜂悬室，排筝雁着行。团酥与凝蜡，难学是生香。,花
杜甫,唐代,江畔独步寻花七绝句·其七,不是爱花即肯死，只恐花尽老相催。繁枝容易纷纷落，嫩蕊商量细细开。,花
吴文英,宋代,凄凉犯·重台水仙,空江浪阔。清尘凝、层层刻碎冰叶。水边照影，华裾曳翠，露搔泪湿。湘烟暮合。□尘袜、凌波半涉。怕临风、□欺瘦骨，护冷素衣叠。樊姊玉奴恨，小钿疏唇，洗妆轻怯。汜人最苦，纷痕深、几重愁靥。花隘香浓，猛熏透、霜绡细摺。倚瑶台，十二金钱晕半掐。,花
崔涂,唐代,幽兰,幽植众宁知，芬芳只暗持。自无君子佩，未是国香衰。白露沾长早，春风到每迟。不如当路草，芬馥欲何为。,花
沈周,明代,栀子花诗,雪魄冰花凉气清，曲阑深处艳精神。一钩新月风牵影，暗送娇香入画庭。,花
王安石,宋代,咏石榴花,今朝五月正清和，榴花诗句入禅那。浓绿万枝红一点，动人春色不须多。,花
刘禹锡,唐代,柳花词三首,开从绿条上，散逐香风远。故取花落时，悠扬占春晚。轻飞不假风，轻落不委地。撩乱舞晴空，发人无限思。晴天闇闇雪，来送青春暮。无意似多情，千家万家去。,花
姚述尧,宋代,点绛唇·兰花,潇洒寒林，玉丛遥映松篁底。凤簪斜倚。笑傲东风里。一种幽芳，自有先春意。香风细。国人争媚。不数桃和李。,花
张新,明代,月季花,一番花信一番新，半属东风半属尘。惟有此花开不厌，一年长占四时春。,花
王夫之,明代,玉楼春·白莲,娟娟片月涵秋影，低照银塘光不定。绿云冉冉粉初匀，玉露泠泠香自省。荻花风起秋波冷，独拥檀心窥晓镜。他时欲与问归魂，水碧天空清夜永。,花
邵雍,宋代,牡丹吟,牡丹花品冠群芳，况是其间更有王。四色变而成百色，百般颜色百般香。,花
张道洽,宋代,梅花,行尽荒林一径苔，竹梢深处数枝开。绝知南雪羞相并，欲嫁东风耻自媒。无主野桥随月管，有根寒谷也春回。醉余不睡庭前地，只恐忽吹花落来。,花
白居易,唐代,感芍药花寄正一上人,今日阶前红芍药，几花欲老几花新。开时不解比色相，落后始知如幻身。空门此去几多地，欲把残花问上人。,花
王勃,唐代,林塘怀友,芳屏画春草，仙杼织朝霞。何如山水路，对面即飞花。,花
杜甫,唐代,花底,紫萼扶千蕊，黄须照万花。忽疑行暮雨，何事入朝霞。恐是潘安县，堪留卫玠车。深知好颜色，莫作委泥沙。,花
吴融,唐代,桃花,满树和娇烂漫红，万枝丹彩灼春融。何当结作千年实，将示人间造化工。,花
史达祖,宋代,解佩令·人行花坞,人行花坞。衣沾香雾。有新词、逢春分付。屡欲传情，奈燕子、不曾飞去。倚珠帘、咏郎秀句。相思一度。秾愁一度。最难忘、遮灯私语。澹月梨花，借梦来、花边廊庑。指春衫、泪曾溅处。,花
苏轼,宋代,梅花二首,春来幽谷水潺潺，的皪梅花草棘间。一夜东风吹石裂，半随飞雪渡关山。何人把酒慰深幽，开自无聊落更愁。幸有清溪三百曲，不辞相送到黄州。,花
晏几道,宋代,更漏子·出墙花,出墙花，当路柳。借问芳心谁有。红解笑，绿能颦。千般恼乱春。北来人，南去客。朝暮等闲攀折。怜晚芳，惜残阳。情知枉断肠。,花
王庭筠,元代,谒金门·双喜鹊,双喜鹊，几报归期浑错。尽做旧愁都忘却，新愁何处着？瘦雪一痕墙角，青子已妆残萼。不道枝头无可落，东风犹作恶。,花
张籍,唐代,和韦开州盛山十二首·梅溪,自爱新梅好，行寻一径斜。不教人扫石，恐损落来花。,花
陈与义,宋代,和张规臣水墨梅五绝·其一,巧画无盐丑不除，此花风韵更清姝。从教变白能为黑，桃李依然是仆奴。,花
杨巨源,唐代,杨花落,北斗南回春物老，红英落尽绿尚早。韶风澹荡无所依，偏惜垂杨作春好。此时可怜杨柳花，萦盈艳曳满人家。人家女儿出罗幕，静扫玉庭待花落。宝环纤手捧更飞，翠羽轻裾承不著。历历瑶琴舞态陈，霏红拂黛怜玉人。东园桃李芳已歇，独有杨花娇暮春。,花
薛纲,明代,题徐明德墨兰,我爱幽兰异众芳，不将颜色媚春阳。西风寒露深林下，任是无人也自香。,花
吕本中,宋代,木芙蓉,小池南畔木芙蓉，雨后霜前著意红。犹胜无言旧桃李，一生开落任东风。,花
欧阳炯,五代,春光好·花滴露,花滴露，柳摇烟，艳阳天。雨霁山樱红欲烂，谷莺迁。饮处交飞玉斝，游时倒把金鞭。风飐九衢榆叶动，簇青钱。,花
释冲邈,宋代,翠微山居诗·其九,朝见花开满树红，暮见花落树还空。若将花比人间事，花与人间事一同。,花
范成大,宋代,州宅堂前荷花,凌波仙子静中芳，也带酣红学醉妆。有意十分开晓露，无情一饷敛斜阳。泥根玉雪元无染，风叶青葱亦自香。想得石湖花正好，接天云锦画船凉。,花
纳兰性德,清代,夜合花,阶前双夜合，枝叶敷花荣。疏密共晴雨，卷舒因晦明。影随筠箔乱，香杂水沉生。对此能销忿，旋移迎小楹。,花
杨士奇,明代,刘伯川席上作,飞雪初停酒未消，溪山深处踏琼瑶。不嫌寒气侵入骨，贪看梅花过野桥。,花
李渔,清代,芙蕖,芙蕖与草本诸花似觉稍异，然有根无树，一岁一生，其性同也。谱云：“产于水者曰草芙蓉，产于陆者曰旱莲。”则谓非草木不得矣。予夏季倚此为命者，非故效颦于茂叔而袭成说于前人也。芙蕖之可人，其事不一而足，请备述之。　　群葩当令时，只在花开之数日，前此后此皆属过而不问之秋矣。芙蕖则不然。芙蕖自荷钱出水之日，便为点缀绿波；及其茎叶既生，则又日高日上，日上日妍。有风既作飘飖之态，无风亦呈袅娜之姿，是我于花之未开，先享无穷逸致矣。迨至菡萏成花，娇姿欲滴，后先相继，自夏徂秋，此则在花为分内之事，在人为应得之资者也。及花之既谢，亦可告无罪于主人矣；乃复蒂下生蓬，蓬中结实，亭亭独立，犹似未开之花，与翠叶并擎，不至白露为霜而能事不已。此皆言其可目者也。　　可鼻，则有荷叶之清香，荷花之异馥；避暑而暑为之退，纳凉而凉逐之生。　　至其可人之口者，则莲实与藕皆并列盘餐而互芬齿颊者也。　　只有霜中败叶，零落难堪，似成弃物矣；乃摘而藏之，又备经年裹物之用。　　是芙蕖也者，无一时一刻不适耳目之观，无一物一丝不备家常之用者也。有五谷之实而不有其名，兼百花之长而各去其短，种植之利有大于此者乎？予四命之中，此命为最。无如酷好一生。竟不得半亩方塘为安身立命之地。仅凿斗大一池，植数茎以塞责，又时病其漏。望天乞水以救之，怠所谓不善养生而草菅其命者哉。,花
俞大猷,明代,咏牡丹,闲花眼底千千种，此种人间擅最奇。国色天香人咏尽，丹心独抱更谁知。,花
章孝标,唐代,刘侍中宅盘花紫蔷薇,真宰偏饶丽景家，当春盘出带根霞。从开一朵朝衣色，免踏尘埃看杂花。,花
汪中,清代,梅花,孤馆寒梅发，春风款款来。故园花落尽，江上一枝开。,花
陈亮,宋代,桂枝香·观木樨有感寄吕郎中,天高气肃。正月色分明，秋容新沐。桂子初收，三十六宫都足。不辞散落人间去，怕群花、自嫌凡俗。向他秋晚，唤回春意，几曾幽独。是天上、余香剩馥。怪一树香风，十里相续。坐对花旁，但见色浮金粟。芙蓉只解添秋思，况东篱、凄凉黄菊。入时太浅，背时太远，爱寻高躅。,花
王绩,唐代,春桂问答二首,问春桂，桃李正芬华。年光随处满，何事独无花。春桂答，春华讵能久。风霜摇落时，独秀君知不。,花
王沂孙,宋代,庆清朝·榴花,玉局歌残，金陵句绝，年年负却熏风。西邻窈窕，独怜入户飞红。前度绿阴载酒，枝头色比舞裙同。何须拟，蜡珠作蒂，缃彩成丛。谁在旧家殿阁？自太真仙去，扫地春空。朱幡护取，如今应误花工。颠倒绛英满径，想无车马到山中。西风后，尚余数点，犹胜春浓。,花
徐再思,元代,阳春曲·赠海棠,玉环梦断风流事，银烛歌成富贵词。东风一树玉胭脂，双燕子。曾见正开时。,花
吴文英,宋代,风流子·黄钟商芍药,金谷已空尘。薰风祝攥舞低鸾翅，绛笼蜜炬，绿映龙盆。窈窕绣窗人睡起，临砌脉无言。慵整堕鬟，怨时迟暮，可怜憔悴，啼雨黄昏。轻桡移花市，秋娘渡、飞浪溅湿行裙。二十四桥南北，罗荐香分。念碎劈芳心，萦思千缕，赠将幽素，偷翦重云。终待凤池归去，催咏红翻。,花
任翻,唐代,惜花,无语与花别，细看枝上红。明年又相见，还恐是愁中。,花
欧阳修,宋代,谢判官幽谷种花,浅深红白宜相间，先后仍须次第栽。我欲四时携酒去，莫教一日不花开。,花
叶小鸾,明代,虞美人·看花,阑干曲护闲庭小。犹恐春寒悄。隔墙影送一枝红。却是杏花消瘦、旧时风。海棠睡去梨花褪。欲语浑难问。只知婀娜共争妍。不道有人为你、惜流年。,花
纳兰性德,清代,金缕曲·疏影临书卷,疏影临书卷。带霜华、高高在下，粉脂都遣。别是幽情嫌妩媚，红烛啼痕休泫。趁皓月、光浮冰茧。恰与花神供写照，任泼来、淡墨无深浅。持素障，夜中展。残釭掩过看逾显。相对处、芙蓉玉绽，鹤翎银扁。但得白衣时慰藉，一任浮云苍犬。尘土隔、软红偷免。帘幕西风人不寐，恁清光、肯惜鹴裘典。休便把，落英剪。,花
杜牧,唐代,叹花,自恨寻芳到已迟，往年曾见未开时。如今风摆花狼籍，绿叶成阴子满枝。,花
尤袤,宋代,落梅,清溪西畔小桥东，落月纷纷水映红。五夜客愁花片里，一年春事角声中。歌残玉树人何在，舞破山香曲未终。却忆孤山醉归路，马蹄香雪衬东风。,花
刘长卿,唐代,杂咏八首上礼部李侍郎·晚桃,四月深涧底，桃花方欲然。宁知地势下，遂使春风偏。此意颇堪惜，无言谁为传。过时君未赏，空媚幽林前。,花
顾太清,清代,江城子·落花,花开花落一年中。惜残红，怨东风。恼煞纷纷如雪扑帘栊。坐对飞花花事了，春又去，太匆匆。惜花有恨与谁同。晓妆慵。忒愁侬。燕子来时红雨已濛濛。尽有春愁衔不去，无端底，是游蜂。,花
辛弃疾,宋代,贺新郎·云卧衣裳冷,云卧衣裳冷。看萧然、风前月下，水边幽影。罗袜尘生凌波去，汤沐烟波万顷。爱一点、娇黄成晕。不记相逢曾解佩，甚多情、为我香成阵。待和泪，收残粉。灵均千古怀沙恨。恨当时、匆匆忘把，此仙题品。烟雨凄迷僝僽损，翠袂摇摇谁整。谩写入、瑶琴幽愤。弦断招魂无人赋，但金杯的皪银台润。愁殢酒，又独醒。,花
陈曾寿,清代,牵牛花·其三,一枝颜色费评夸，冷翠光中晕淡霞。绝世幽情容一现，能如我意是秋花。,花
白居易,唐代,有木诗八首·其八,有木名丹桂，四时香馥馥。花团夜雪明，叶剪春云绿。风影清似水，霜枝冷如玉。独占小山幽，不容凡鸟宿。匠人爱芳直，裁截为厦屋。干细力未成，用之君自速。重任虽大过，直心终不曲。纵非梁栋材，犹胜寻常木。,花
李世民,唐代,赋得花庭雾,兰气已熏宫，新蕊半妆丛。色含轻重雾，香引去来风。拂树浓舒碧，萦花薄蔽红。还当杂行雨，仿佛隐遥空。,花
王建,唐代,塞上梅,天山路傍一株梅，年年花发黄云下。昭君已殁汉使回，前后征人惟系马。日夜风吹满陇头，还随陇水东西流。此花若近长安路，九衢年少无攀处。,花
杨万里,宋代,小溪至新田四首·其四,懊恼春光欲断肠，来时长缓去时忙。落红满路无人惜，蹈作花泥透脚香。,花
纳兰性德,清代,减字木兰花·从教铁石,从教铁石，每见花开成惜惜。泪点难消，滴损苍烟玉一条。怜伊大冷，添个纸窗疏竹影。记取相思，环佩归来月上时。,花
杜衍,宋代,咏莲,凿破苍苔涨作池，芰荷分得绿参差。晓开一朵烟波上，似画真妃出浴时。,花
彭元逊,宋代,满江红·牡丹,翠袖余寒，早添得、铢衣几重。保须怪、妍华都谢，更为谁容。衔尽吴花成鹿苑，人间不恨雨和风。便一枝、流落到人家，清泪红。山雾湿，倚熏笼。垂㔩叶，鬓酥融。恨宫云一朵，飞过空同。白日长闲青鸟在，杨家花落白苹中。问故人、忍更负东风，尊酒空。,花
王禹偁,宋代,雪霁霜晴独寻山迳菊花犹盛感而赋诗,狼藉金钱撒野塘，几丛无力卧斜阳。争偷暖律输桃李，独亚寒枝负雪霜。谁惜晚芳同我折，自怜孤艳袭人香。幽怀远慕陶彭泽，且撷残英泛一觞。,花
杜甫,唐代,江畔独步寻花七绝句·其二,稠花乱蕊畏江滨，行步欹危实怕春。诗酒尚堪驱使在，未须料理白头人。,花
白居易,唐代,酬皇甫郎中对新菊花见忆,爱菊高人吟逸韵，悲秋病客感衰怀。黄花助兴方携酒，红叶添愁正满阶。居士荤腥今已断，仙郎杯杓为谁排。愧君相忆东篱下，拟废重阳一日斋。,花
白居易,唐代,有木诗八首·其八,有木名丹桂，四时香馥馥。花团夜雪明，叶剪春云绿。风影清似水，霜枝冷如玉。独占小山幽，不容凡鸟宿。匠人爱芳直，裁截为厦屋。干细力未成，用之君自速。重任虽大过，直心终不曲。纵非梁栋材，犹胜寻常木。,花
方回,元代,兰花,雪尽深林出异芬，枯松槁槲乱纷纷。此中恐是兰花处，未许行人着意闻。,花
邵雍,宋代,善赏花吟,人不善赏花，只爱花之貌。人或善赏花，只爱花之妙。花貌在颜色，颜色人可效。花妙在精神，精神人莫造。,花
杨无咎,宋代,柳梢青·傲雪凌霜,傲雪凌霜。平欺寒力，搀借春光。步绕西湖，兴余东阁，可奈诗肠。娟娟月转回廊。诮无处、安排暗香。一夜相思，几枝疏影，落在寒窗。,花
况周颐,清代,西子妆·蛾蕊颦深,蛾蕊颦深，翠茵蹴浅，暗省韶光迟暮。断无情种不能痴，替消魂、乱红多处。飘零信苦。只逐水、沾泥太误。送春归、费粉娥心眼，低徊香土。娇随步。著意怜花，又怕花欲妒。莫辞身化作微云，傍落英、已歌犹驻。哀筝似诉。最肠断、红楼前度。恋寒枝、昨梦惊残怨宇。,花
李龙高,宋代,十月梅,风撼千林木叶摧，冰霜国里早春回。一枝参透乾坤縕，生意都从小雪来。,花
王国维,近现代,卜算子·水仙,罗袜悄无尘，金屋浑难贮。月底溪边一晌看，便恐淩波去。独自惜幽芳，不敢矜迟暮。却笑孤山万树梅，狼藉花如许。,花
张大复,清代,兰之味,兰之味，非可逼而取也。盖在有无近远续断之间，纯以情韵胜。氲氲无所，故称瑞耳。体兼彩，而不极于色，令人览之有余，而名之不可；即善绘者以意取似，莫能肖也。其真文王、孔子、屈原之徒，不可得而亲，不可得而疏者耶？,花
叶圣陶,近现代,蝶恋花·云锦杜鹃,五月庐山春未尽，浓绿丛中，时见红成阵。耀眼好花初识认，杜鹃佳品云锦。攒叶圆端苍玉润，托出繁英，色胜棠樱嫩。避暑人来应怅恨，芳时未及观娇韵。,花
谢宗可,元代,红梅,梨云无梦倚黄昏，薄倩朱铅蚀泪痕。宿酒破寒薰玉骨，仙丹偷暖返冰魂。茜裙影露罗衣卷，霞佩香封缟袂温。回首孤山斜照外，寻真误入杏花村。,花
顾璘,明代,蔷薇洞,百丈蔷薇枝，缭绕成洞房。密叶翠帷重，秾花红锦张。对著玉局棋，遣此朱夏长。香云落衣袂，一月留余芳。,花
"
","
李煜",相见欢·林花谢了春红,林花谢了春红，太匆匆。无奈朝来寒雨晚来风。胭脂泪，相留醉，几时重。自是人生长恨水长东。(相留一作：留人),花
"
","
杜甫",江畔独步寻花·其六,黄四娘家花满蹊，千朵万朵压枝低。留连戏蝶时时舞，自在娇莺恰恰啼。,花
"
","
白居易",大林寺桃花,人间四月芳菲尽，山寺桃花始盛开。长恨春归无觅处，不知转入此中来。,花
"
","
郑思肖",寒菊,花开不并百花丛，独立疏篱趣未穷。宁可枝头抱香死，何曾吹落北风中。,花
"
","
李清照",鹧鸪天·桂花,暗淡轻黄体性柔，情疏迹远只香留。何须浅碧深红色，自是花中第一流。梅定妒，菊应羞，画阑开处冠中秋。骚人可煞无情思，何事当年不见收。(阑通：栏),花
"
","
苏轼",海棠,东风袅袅泛崇光，香雾空蒙月转廊。只恐夜深花睡去，故烧高烛照红妆。,花
"
","
佚名",庭中有奇树,庭中有奇树，绿叶发华滋。攀条折其荣，将以遗所思。馨香盈怀袖，路远莫致之。此物何足贵？但感别经时。,花
"
","
刘希夷",代悲白头翁,洛阳城东桃李花，飞来飞去落谁家？洛阳女儿惜颜色，坐见落花长叹息。(惜颜色一作：好颜色)今年花落颜色改，明年花开复谁在？已见松柏摧为薪，更闻桑田变成海。古人无复洛城东，今人还对落花风。年年岁岁花相似，岁岁年年人不同。寄言全盛红颜子，应怜半死白头翁。此翁白头真可怜，伊昔红颜美少年。公子王孙芳树下，清歌妙舞落花前。光禄池台文锦绣，将军楼阁画神仙。一朝卧病无相识，三春行乐在谁边？宛转蛾眉能几时？须臾鹤发乱如丝。但看古来歌舞地，惟有黄昏鸟雀悲。,花
"
","
刘禹锡",赏牡丹,庭前芍药妖无格，池上芙蕖净少情。唯有牡丹真国色，花开时节动京城。,花
"
","
李白",清平调·其三,名花倾国两相欢，长得君王带笑看。(长得一作：常得)解释春风无限恨，沉香亭北倚阑干。,花
"
","
曹雪芹",葬花吟,花谢花飞花满天，红消香断有谁怜？游丝软系飘春榭，落絮轻沾扑绣帘。闺中女儿惜春暮，愁绪满怀无释处。手把花锄出绣帘，忍踏落花来复去。柳丝榆荚自芳菲，不管桃飘与李飞；桃李明年能再发，明年闺中知有谁？三月香巢已垒成，梁间燕子太无情！明年花发虽可啄，却不道人去梁空巢也倾。一年三百六十日，风刀霜剑严相逼；明媚鲜妍能几时，一朝漂泊难寻觅。花开易见落难寻，阶前愁杀葬花人，独倚花锄泪暗洒，洒上空枝见血痕。杜鹃无语正黄昏，荷锄归去掩重门；青灯照壁人初睡，冷雨敲窗被未温。怪奴底事倍伤神？半为怜春半恼春。(奴一作：侬)怜春忽至恼忽去，至又无言去未闻。昨宵庭外悲歌发，知是花魂与鸟魂？花魂鸟魂总难留，鸟自无言花自羞；愿侬此日生双翼，随花飞到天尽头。天尽头，何处有香丘？未若锦囊收艳骨，一抔净土掩风流。质本洁来还洁去，强于污淖陷渠沟。尔今死去侬收葬，未卜侬身何日丧？侬今葬花人笑痴，他年葬侬知是谁？试看春残花渐落，便是红颜老死时；一朝春尽红颜老，花落人亡两不知！——程高通行本花谢花飞飞满天，红消香断有谁怜？游丝软系飘春榭，落絮轻沾扑绣帘。闺中女儿惜春暮，愁绪满怀无释处。手把花锄出绣帘，忍踏落花来复去？柳丝榆荚自芳菲，不管桃飘与李飞。桃李明年能再发，明年闺中知有谁？三月香巢已垒成，梁间燕子太无情！明年花发虽可啄，却不道人去梁空巢也倾。一年三百六十日，风刀霜剑严相逼。明媚鲜妍能几时？一朝漂泊难寻觅。花开易见落难寻，阶前闷死葬花人。独倚花锄泪暗洒，洒上空枝见血痕。杜鹃无语正黄昏，荷锄归去掩重门。青灯照壁人初睡，冷雨敲窗被未温。怪奴底事倍伤神？半为怜春半恼春。怜春忽至恼忽去，至又无言去不闻。昨宵庭外悲歌发，知是花魂与鸟魂。花魂鸟魂总难留，鸟自无言花自羞。愿奴胁下生双翼，随花飞到天尽头。天尽头，何处有香丘？未若锦囊收艳骨，一抷净土掩风流！质本洁来还洁去，强于污淖陷渠沟。尔今死去侬收葬，未卜侬身何日丧？侬今葬花人笑痴，他年葬侬知有谁？试看春残花渐落，便是红颜老死时。一朝春尽红颜老，花落人亡两不知！——甲戌本花谢花飞花满天，红消香断有谁怜？游丝软系飘春榭，落絮轻沾扑绣帘。帘中女儿惜春莫，愁绪满怀无处诉。手把花锄出绣帘，忍踏落花来复去？柳丝榆荚自芳菲，不管桃飘与柳飞。桃李明年能再发，明岁闺中知有谁？三月香巢已垒成，梁间燕子太无情！明年花发虽可啄，却不道人去梁空巢也倾。一年三百六十日，风刀霜剑严相逼。明媚鲜妍能几时？一朝漂泊难寻觅。花开易见落难寻，阶前闷杀葬花人。独把香锄泪暗洒，洒上花枝见血痕。杜鹃无语正黄昏，荷锄归去掩重门。青灯照壁人初睡，冷雨敲窗被未温。怪奴底事倍伤神？半为怜春半恼春。怜春忽至恼忽去，至又无言去不闻。昨宵庭外悲歌发，知是花魂与鸟魂。花魂鸟魂总难留，鸟自无言花自羞。愿奴胁下生双翼，随花飞落天尽头。天尽头，何处有香丘？未若锦囊收艳骨，一抔冷土掩风流。质本洁来还洁去，强于污淖陷渠沟。尔今死去奴收葬，未卜奴身何日亡？奴今葬花人笑痴，他年葬奴知是谁？试看春残花渐落，便是红颜老死时！一朝春尽红颜老，花落人亡两不知。——周汝昌校本,花
"
","
杜甫",江畔独步寻花七绝句,江上被花恼不彻，无处告诉只颠狂。走觅南邻爱酒伴，经旬出饮独空床。稠花乱蕊畏江滨，行步欹危实怕春。(畏一作：裹）诗酒尚堪驱使在，未须料理白头人。江深竹静两三家，多事红花映白花。报答春光知有处，应须美酒送生涯。东望少城花满烟，百花高楼更可怜。谁能载酒开金盏，唤取佳人舞绣筵。黄师塔前江水东，春光懒困倚微风。桃花一簇开无主，可爱深红爱浅红？黄四娘家花满蹊，千朵万朵压枝低。留连戏蝶时时舞，自在娇莺恰恰啼。不是爱花即欲死，只恐花尽老相催。繁枝容易纷纷落，嫩蕊商量细细开。,花
"
","
王维",辛夷坞,木末芙蓉花，山中发红萼。涧户寂无人，纷纷开且落。,花
"
","
李清照",减字木兰花·卖花担上,卖花担上，买得一枝春欲放。泪染轻匀，犹带彤霞晓露痕。怕郎猜道，奴面不如花面好。云鬓斜簪，徒要教郎比并看。,花
"
","
元好问",同儿辈赋未开海棠·其二,枝间新绿一重重，小蕾深藏数点红。爱惜芳心莫轻吐，且教桃李闹春风。,花
"
","
司马光",客中初夏,四月清和雨乍晴，南山当户转分明。更无柳絮因风起，惟有葵花向日倾。,花
"
","
杜耒",寒夜,寒夜客来茶当酒，竹炉汤沸火初红。寻常一样窗前月，才有梅花便不同。,花
"
","
杜牧",紫薇花,晓迎秋露一枝新，不占园中最上春。桃李无言又何在，向风偏笑艳阳人。,花
"
","
白居易",春风,春风先发苑中梅，樱杏桃梨次第开。荠花榆荚深村里，亦道春风为我来。,花
"
","
秦观",好事近·梦中作,春路雨添花，花动一山春色。行到小溪深处，有黄鹂千百。飞云当面化龙蛇，夭矫转空碧。醉卧古藤阴下，了不知南北。(化龙蛇一作：舞龙蛇),花
"
","
曾巩",城南二首·其一,雨过横塘水满堤，乱山高下路东西。一番桃李花开尽，惟有青青草色齐。,花
"
","
苏轼",贺新郎·夏景,乳燕飞华屋。悄无人、桐阴转午，晚凉新浴。手弄生绡白团扇，扇手一时似玉。渐困倚、孤眠清熟。帘外谁来推绣户，枉教人、梦断瑶台曲。又却是，风敲竹。石榴半吐红巾蹙。待浮花、浪蕊都尽，伴君幽独。秾艳一枝细看取，芳心千重似束。又恐被、秋风惊绿。若待得君来向此，花前对酒不忍触。共粉泪，两簌簌。,花
"
","
吕本中",踏莎行·雪似梅花,雪似梅花，梅花似雪。似和不似都奇绝。恼人风味阿谁知？请君问取南楼月。记得去年，探梅时节。老来旧事无人说。为谁醉倒为谁醒？到今犹恨轻离别。,花
"
","
李商隐",落花,高阁客竟去，小园花乱飞。参差连曲陌，迢递送斜晖。肠断未忍扫，眼穿仍欲归。芳心向春尽，所得是沾衣。,花
"
","
赵嘏",长安晚秋,云雾凄清拂曙流，汉家宫阙动高秋。残星几点雁横塞，长笛一声人倚楼。紫艳半开篱菊静，红衣落尽渚莲愁。鲈鱼正美不归去，空戴南冠学楚囚。,花
"
","
陈叔宝",玉树后庭花,丽宇芳林对高阁，新装艳质本倾城。映户凝娇乍不进，出帷含态笑相迎。妖姬脸似花含露，玉树流光照后庭。,花
"
","
佚名",残花,花开花落花无悔，缘来缘去缘如水。花谢为花开，花飞为花悲。花悲为花泪，花泪为花碎。花舞花落泪，花哭花瓣飞。花开为谁谢，花谢为谁悲。,花
"
","
赵秉文",青杏儿·风雨替花愁,风雨替花愁。风雨罢，花也应休。劝君莫惜花前醉，今年花谢，明年花谢，白了人头。乘兴两三瓯。拣溪山好处追游。但教有酒身无事，有花也好，无花也好，选甚春秋。,花
"
","
周邦彦",六丑·蔷薇谢后作,正单衣试酒，怅客里、光阴虚掷。愿春暂留，春归如过翼。一去无迹。为问花何在，夜来风雨，葬楚宫倾国。钗钿堕处遗香泽。乱点桃蹊，轻翻柳陌。多情为谁追惜。但蜂媒蝶使，时叩窗隔。(花何在一作：家何在)东园岑寂。渐蒙笼暗碧。静绕珍丛底，成叹息。长条故惹行客。似牵衣待话，别情无极。残英小、强簪巾帻。终不似一朵，钗头颤袅，向人欹侧。漂流处、莫趁潮汐。恐断红、尚有相思字，何由见得。,花
"
","
张鸣善",普天乐·咏世,洛阳花，梁园月，好花须买，皓月须赊。花倚栏干看烂熳开，月曾把酒问团圆夜。月有盈亏花有开谢，想人生最苦离别。花谢了三春近也，月缺了中秋到也，人去了何日来也？,花
"
","
纳兰性德",浣溪沙·谁道飘零不可怜,谁道飘零不可怜，旧游时节好花天。断肠人去自经年。一片晕红才著雨，几丝柔绿乍和烟。倩魂销尽夕阳前。,花
"
","
岑参",蜀葵花歌,昨日一花开，今日一花开。今日花正好，昨日花已老。始知人老不如花，可惜落花君莫扫。人生不得长少年，莫惜床头沽酒钱。请君有钱向酒家，君不见，蜀葵花。,花
"
","
元稹",桃花,桃花浅深处，似匀深浅妆。春风助肠断，吹落白衣裳。,花
"
","
刘克庄",卜算子·片片蝶衣轻,片片蝶衣轻，点点猩红小。道是天公不惜花，百种千般巧。朝见树头繁，暮见枝头少。道是天公果惜花，雨洗风吹了。,花
"
","
苏轼",定风波·两两轻红半晕腮,十月九日，孟亨之置酒秋香亭。有双拒霜，独向君猷而开，坐客喜笑，以为非使君莫可当此花，故作是篇。两两轻红半晕腮，依依独为使君回。若道使君无此意，何为，双花不向别人开。但看低昂烟雨里，不已。劝君休诉十分杯。更问尊前狂副使。来岁。花开时节与谁来。,花
"
","
朱淑真",落花,连理枝头花正开，妒花风雨便相催。愿教青帝常为主，莫遣纷纷点翠苔。,花
"
","
赵佶",燕山亭·北行见杏花,裁剪冰绡，轻叠数重，淡著燕脂匀注。新样靓妆，艳溢香融，羞杀蕊珠宫女。易得凋零，更多少、无情风雨。愁苦。闲院落凄凉，几番春暮。(闲院一作：问院)凭寄离恨重重，这双燕，何曾会人言语。天遥地远，万水千山，知他故宫何处。怎不思量，除梦里、有时曾去。无据，和梦也新来不做。,花
"
","
郑燮",题画兰,身在千山顶上头，突岩深缝妙香稠。非无脚下浮云闹，来不相知去不留。,花
"
","
马致远",落梅风·人初静,人初静，月正明。纱窗外玉梅斜映。梅花笑人偏弄影，月沉时一般孤零。,花
"
","
王勃",落花落,落花落，落花纷漠漠。绿叶青跗映丹萼，与君裴回上金阁。影拂妆阶玳瑁筵，香飘舞馆茱萸幕。落花飞，燎乱入中帷。落花春正满，春人归不归。落花度，氛氲绕高树。落花春已繁，春人春不顾。绮阁青台静且闲，罗袂红巾复往还。盛年不再得，高枝难重攀。试复旦游落花里，暮宿落花间。与君落花院，台上起双鬟。,花
"
","
张养浩",殿前欢·对菊自叹,可怜秋，一帘疏雨暗西楼，黄花零落重阳后，减尽风流。对黄花人自羞，花依旧，人比黄花瘦。问花不语，花替人愁。,花
"
","
纳兰性德",虞美人·春情只到梨花薄,春情只到梨花薄，片片催零落。夕阳何事近黄昏，不道人间犹有未招魂。银笺别梦当时句，密绾同心苣。为伊判作梦中人，索向画图清夜唤真真。,花
"
","
白居易",买花,帝城春欲暮，喧喧车马度。共道牡丹时，相随买花去。贵贱无常价，酬直看花数。灼灼百朵红，戋戋五束素。(红一作：花)上张幄幕庇，旁织巴篱护。水洒复泥封，移来色如故。家家习为俗，人人迷不悟。有一田舍翁，偶来买花处。低头独长叹，此叹无人喻。一丛深色花，十户中人赋。,花
"
","
司空图",酒泉子·买得杏花,买得杏花，十载归来方始坼。假山西畔药阑东，满枝红。旋开旋落旋成空，白发多情人更惜。黄昏把酒祝东风，且从容。,花
"
","
孙周卿",水仙子·舟中,孤舟夜泊洞庭边，灯火青荧对客船。朔风吹老梅花片，推开篷雪满天。诗豪与风雪争先。雪片与风鏖战，诗和雪缴缠。一笑琅然。,花
"
","
徐凝",牡丹,何人不爱牡丹花，占断城中好物华。疑是洛川神女作，千娇万态破朝霞。,花
"
","
黄庭坚",王充道送水仙花五十支,凌波仙子生尘袜，水上轻盈步微月。是谁招此断肠魂，种作寒花寄愁绝。含香体素欲倾城，山矾是弟梅是兄。坐对真成被花恼，出门一笑大江横。,花
"
","
冯延巳",鹊踏枝·梅落繁枝千万片,梅落繁枝千万片，犹自多情，学雪随风转。昨夜笙歌容易散，酒醒添得愁无限。楼上春山寒四面，过尽征鸿，暮景烟深浅。一晌凭栏人不见，鲛绡掩泪思量遍。,花
"
","
曹组",卜算子·兰,松竹翠萝寒，迟日江山暮。幽径无人独自芳，此恨凭谁诉。似共梅花语。尚有寻芳侣。着意闻时不肯香，香在无心处。,花
"
","
谢枋得",庆全庵桃花,寻得桃源好避秦，桃红又是一年春。花飞莫遣随流水，怕有渔郎来问津。,花
"
","
宋祁",落花,坠素翻红各自伤，青楼烟雨忍相忘。将飞更作回风舞，已落犹成半面妆。沧海客归珠有泪，章台人去骨遗香。可能无意传双蝶，尽付芳心与蜜房。,花
"
","
曹雪芹",问菊,欲讯秋情众莫知，喃喃负手叩东篱。孤标傲世偕谁隐，一样花开为底迟？圃露庭霜何寂寞，鸿归蛩病可相思？休言举世无谈者，解语何妨片语时。,花
"
","
晏殊",少年游·重阳过后,重阳过后，西风渐紧，庭树叶纷纷。朱阑向晓，芙蓉妖艳，特地斗芳新。霜前月下，斜红淡蕊，明媚欲回春。莫将琼萼等闲分，留赠意中人。,花
"
","
杨万里",腊前月季,只道花无十日红，此花无日不春风。一尖已剥胭脂笔，四破犹包翡翠茸。别有香超桃李外，更同梅斗雪霜中。折来喜作新年看，忘却今晨是季冬。,花
"
","
曹雪芹",薛宝钗咏白海棠,珍重芳姿昼掩门，自携手瓮灌苔盆。胭脂洗出秋阶影，冰雪招来露砌魂。淡极始知花更艳，愁多焉得玉无痕。欲偿白帝宜清洁，不语婷婷日又昏。,花
"
","
陈知玄",五岁咏花,花开满树红，花落万枝空。唯余一朵在，明日定随风。,花
"
","
吴融",途中见杏花,一枝红杏出墙头，墙外行人正独愁。长得看来犹有恨，可堪逢处更难留！林空色暝莺先到，春浅香寒蝶未游。更忆帝乡千万树，澹烟笼日暗神州。,花
"
","
罗隐",牡丹花,似共东风别有因，绛罗高卷不胜春。若教解语应倾国，任是无情亦动人。芍药与君为近侍，芙蓉何处避芳尘。可怜韩令功成后，辜负秾华过此身。,花
"
","
武则天",腊日宣诏幸上苑,明朝游上苑，火速报春知。花须连夜发，莫待晓风吹。,花
"
","
曹雪芹",残菊,露凝霜重渐倾欹，宴赏才过小雪时。蒂有余香金淡泊，枝无全叶翠离披。半床落月蛩声病，万里寒云雁阵迟。明岁秋风知再会，暂时分手莫相思。,花
"
","
王溥",咏牡丹,枣花至小能成实，桑叶虽柔解吐丝。堪笑牡丹如斗大，不成一事又空枝。,花
"
","
李白",宣城见杜鹃花,蜀国曾闻子规鸟，宣城又见杜鹃花。一叫一回肠一断，三春三月忆三巴。,花
"
","
纳兰性德",采桑子·桃花羞作无情死,桃花羞作无情死，感激东风。吹落娇红，飞入闲窗伴懊侬。谁怜辛苦东阳瘦，也为春慵。不及芙蓉，一片幽情冷处浓。,花
"
","
纳兰性德",眼儿媚·咏梅,莫把琼花比淡妆，谁似白霓裳。别样清幽，自然标格，莫近东墙。(淡妆一作：澹妆)冰肌玉骨天分付，兼付与凄凉。可怜遥夜，冷烟和月，疏影横窗。,花
"
","
曹雪芹",咏红梅花得“红”字,桃未芳菲杏未红，冲寒先喜笑东风。魂飞庾岭春难辨，霞隔罗浮梦未通。绿萼添妆融宝炬，缟仙扶醉跨残虹。看来岂是寻常色，浓淡由他冰雪中。,花
"
","
韩愈",闻梨花发赠刘师命,桃蹊惆怅不能过，红艳纷纷落地多。闻道郭西千树雪，欲将君去醉如何。,花
"
","
谢懋",霜天晓角·桂花,绿云剪叶，低护黄金屑。占断花中声誉，香与韵、两清洁。胜绝，君听说。是他来处别。试看仙衣犹带，金庭露、玉阶月。,花
"
","
白玉蟾",早春,南枝才放两三花，雪里吟香弄粉些。淡淡著烟浓著月，深深笼水浅笼沙。,花
"
","
柳永",破阵乐·露花倒影,露花倒影，烟芜蘸碧，灵沼波暖。金柳摇风树树，系彩舫龙舟遥岸。千步虹桥，参差雁齿，直趋水殿。绕金堤、曼衍鱼龙戏，簇娇春罗绮，喧天丝管。霁色荣光，望中似睹，蓬莱清浅。时见。凤辇宸游，鸾觞禊饮，临翠水、开镐宴。两两轻舠飞画楫，竞夺锦标霞烂。罄欢娱，歌鱼藻，徘徊宛转。别有盈盈游女，各委明珠，争收翠羽，相将归远。渐觉云海沈沈，洞天日晚。,花
"
","
曹雪芹",访妙玉乞红梅,酒未开樽句未裁，寻春问腊到蓬莱。不求大士瓶中露，为乞孀娥槛外梅。入世冷挑红雪去，离尘香割紫云来。槎枒谁惜诗肩瘦，衣上犹沾佛院苔。,花
"
","
魏夫人",卷珠帘·记得来时春未暮,记得来时春未暮，执手攀花，袖染花梢露。暗卜春心共花语，争寻双朵争先去。多情因甚相辜负，轻拆轻离，欲向谁分诉。泪湿海棠花枝处，东君空把奴分付。,花
"
","
罗隐",菊,篱落岁云暮，数枝聊自芳。雪裁纤蕊密，金拆小苞香。千载白衣酒，一生青女霜。春丛莫轻薄，彼此有行藏。,花
"
","
李商隐",荷花,都无色可并，不奈此香何。瑶席乘凉设，金羁落晚过。回衾灯照绮，渡袜水沾罗。预想前秋别，离居梦棹歌。,花
"
","
赵佶",燕山亭·北行见杏花,裁剪冰绡，轻叠数重，淡著胭脂匀注。新样靓妆，艳溢香融，羞杀蕊珠宫女。易得凋零，更多少、无情风雨。愁苦。问院落凄凉，几番春暮。凭寄离恨重重，这双燕，何曾会人言语。天遥地远，万水千山，知他故宫何处。怎不思量，除梦里、有时曾去。无据，和梦也新来不做。(新来一作：有时),花
"
","
鱼玄机",卖残牡丹,临风兴叹落花频，芳意潜消又一春。应为价高人不问，却缘香甚蝶难亲。红英只称生宫里，翠叶那堪染路尘。及至移根上林苑，王孙方恨买无因。,花
"
","
曹雪芹",咏白海棠,半卷湘帘半掩门，碾冰为土玉为盆。偷来梨蕊三分白，借得梅花一缕魂。月窟仙人缝缟袂，秋闺怨女拭啼痕。娇羞默默同谁诉？倦倚西风夜已昏。,花
"
","
韦应物",夏花明,夏条绿已密，朱萼缀明鲜。炎炎日正午，灼灼火俱燃。翻风适自乱，照水复成妍。归视窗间字，荧煌满眼前。,花
"
","
王十朋",点绛唇·素香丁香,落木萧萧，琉璃叶下琼葩吐。素香柔树，雅称幽人趣。无意争先，梅蕊休相妒。含春雨。结愁千绪，似忆江南主。,花
"
","
吴融",卖花翁,和烟和露一丛花，担入宫城许史家。惆怅东风无处说，不教闲地著春华。,花
"
","
苏轼",菩萨蛮·回文,峤南江浅红梅小，小梅红浅江南峤。窥我向疏篱，篱疏向我窥。老人行即到，到即行人老。离别惜残枝，枝残惜别离。,花
"
","
罗隐",牡丹,艳多烟重欲开难，红蕊当心一抹檀。公子醉归灯下见，美人朝插镜中看。当庭始觉春风贵，带雨方知国色寒。日晚更将何所似，太真无力凭阑干。,花
"
","
李商隐",嘲桃,无赖夭桃面，平明露井东。春风为开了，却拟笑春风。,花
"
","
李清照",庆清朝·禁幄低张,禁幄低张，彤阑巧护，就中独占残春。容华淡伫，绰约俱见天真。待得群花过后，一番风露晓妆新。妖娆艳态，妒风笑月，长殢东君。东城边，南陌上，正日烘池馆，竞走香轮。绮筵散日，谁人可继芳尘。更好明光宫殿，几枝先近日边匀。金尊倒，拚了尽烛，不管黄昏。,花
"
","
雍裕之",芦花,夹岸复连沙，枝枝摇浪花。月明浑似雪，无处认渔家。,花
"
","
李白",别储邕之剡中,借问剡中道，东南指越乡。舟从广陵去，水入会稽长。竹色溪下绿，荷花镜里香。辞君向天姥，拂石卧秋霜。,花
"
","
苏轼",占春芳·红杏了,红杏了，夭桃尽，独自占春芳。不比人间兰麝，自然透骨生香。对酒莫相忘。似佳人、兼合明光。只忧长笛吹花落，除是宁王。,花
"
","
吴文英",西江月·赋瑶圃青梅枝上晚花,枝袅一痕雪在，叶藏几豆春浓。玉奴最晚嫁东风。来结梨花幽梦。香力添熏罗被，瘦肌犹怯冰绡。绿阴青子老溪桥。羞见东邻娇小。,花
"
","
杨万里",野菊,未与骚人当糗粮，况随流俗作重阳。政缘在野有幽色，肯为无人减妙香。已晚相逢半山碧，便忙也折一枝黄。花应冷笑东篱族，犹向陶翁觅宠光。,花
"
","
苏轼",减字木兰花·花,玉房金蕊，宜在玉人纤手里。淡月朦胧，更有微微弄袖风。温香熟美，醉慢云鬟垂两耳。多谢春工，不是花红是玉红。,花
"
","
苏轼",雨中花·夜行船,雨中花慢初至密州。以累年旱蝗。斋素累月。方春牡丹盛开。遂不获一赏。至九月。忽开千叶一朵。雨中特为置酒。遂作。今岁花时深院，尽日东风，荡扬茶烟。但有绿苔芳草，柳絮榆钱。闻道城西，长廊古寺，甲第名园。有国艳带酒，天香染袂，为我留连。清明过了，残红无处，对此泪洒尊前。秋向晚，一枝何事，向我依然。高会聊追短景，清商不暇馀妍。不如留取，十分春态，付与明年。,花
"
","
杜甫",江梅,梅蕊腊前破，梅花年后多。绝知春意好，最奈客愁何。雪树元同色，江风亦自波。故园不可见，巫岫郁嵯峨。,花
"
","
曹雪芹",咏白海棠,斜阳寒草带重门，苔翠盈铺雨后盆。玉是精神难比洁，雪为肌骨易销魂。芳心一点娇无力，倩影三更月有痕。莫谓缟仙能羽化，多情伴我咏黄昏。,花
"
","
苏轼",天仙子·走马探花花发未,走马探花花发未。人与化工俱不易。千回来绕百回看，蜂作婢，莺为使。谷雨清明空屈指。白发卢郎情未已。一夜翦刀收玉蕊。尊前还对断肠红。人有泪，花无意。明日酒醒应满地。,花
"
","
李清照",殢人娇·后亭梅花开有感,玉瘦香浓，檀深雪散。今年恨、探梅又晚。江楼楚馆，云闲水远。清昼永，凭栏翠帘低卷。坐上客来，尊前酒满。歌声共、水流云断。南枝可插，更须频剪。莫直待西楼、数声羌管。,花
"
","
曹雪芹",咏红梅花得“花”字,疏是枝条艳是花，春妆儿女竞奢华。闲庭曲槛无余雪，流水空山有落霞。幽梦冷随红袖笛，游仙香泛绛河槎。前身定是瑶台种，无复相疑色相差。（出自《红楼梦》第五十回。）,花
"
","
乔吉",水仙子·寻梅,冬前冬后几村庄，溪北溪南两履霜，树头树底孤山上。冷风袭来何处香？忽相逢缟袂绡裳。酒醒寒惊梦，笛凄春断肠，淡月昏黄。,花
"
","
查冬荣",清稗类钞·咏罗浮藤杖所作,朝斗坛前山月幽，师雄有梦生清愁。何时杖尔看南雪，我与梅花两白头。,花
"
","
曹雪芹",桃花行,桃花帘外东风软，桃花帘内晨妆懒。帘外桃花帘内人，人与桃花隔不远。东风有意揭帘栊，花欲窥人帘不卷。桃花帘外开仍旧，帘中人比桃花瘦。花解怜人花也愁，隔帘消息风吹透。风透湘帘花满庭，庭前春色倍伤情。闲苔院落门空掩，斜日栏杆人自凭。凭栏人向东风泣，茜裙偷傍桃花立。桃花桃叶乱纷纷，花绽新红叶凝碧。雾裹烟封一万株，烘楼照壁红模糊。天机烧破鸳鸯锦，春酣欲醒移珊枕。侍女金盆进水来，香泉影蘸胭脂冷！胭脂鲜艳何相类，花之颜色人之泪。若将人泪比桃花，泪自长流花自媚。泪眼观花泪易干，泪干春尽花憔悴。憔悴花遮憔悴人，花飞人倦易黄昏。一声杜宇春归尽，寂寞帘栊空月痕！,花
"
","
李白",咏桂,世人种桃李，皆在金张门。攀折争捷径，及此春风暄。一朝天霜下，荣耀难久存。安知南山桂，绿叶垂芳根。清阴亦可托，何惜树君园。,花
"
","
杨朝英",水仙子·西湖探梅,雪晴天地一冰壶，竟往西湖探老逋，骑驴踏雪溪桥路。笑王维作画图，拣梅花多处提壶。对酒看花笑，无钱当剑沽，醉倒在西湖！,花
"
","
顾太清",玉烛新·白海棠,初晴新雨后。乍洗褪胭脂，缟衣妆就。东风倦倚，憨憨态、不管敲残更漏。嫩寒天气，正睡稳、乌衣时候。深夜静、银烛高烧，微香暗侵襟袖。盈盈一点芳心，占多少春光，问卿知否？红妆莫斗。谁得似、净骨天然清瘦。神娟韵秀。雅称个、花仙为首。还要倩、流水高山，花前慢奏。,花
"
","
洪咨夔",卜算子·芍药打团红,芍药打团红，萱草成窝绿。帘卷疏风燕子归，依旧卢仝屋。贫放麹生疏，闲到青奴熟。扫地焚香伴老仙，人胜连环玉。,花
"
","
杜牧",蔷薇花,朵朵精神叶叶柔，雨晴香拂醉人头。石家锦幛依然在，闲倚狂风夜不收。,花
"
诗经·小雅·甫田之什",先秦,裳裳者华,裳裳者华，其叶湑兮。我觏之子，我心写兮。我心写兮，是以有誉处兮。裳裳者华，芸其黄矣。我觏之子，维其有章矣。维其有章矣，是以有庆矣。裳裳者华，或黄或白。我觏之子，乘其四骆。乘其四骆，六辔沃若。左之左之，君子宜之。右之右之，君子有之。维其有之，是以似之。,花
"
","
高观国",金人捧露盘·水仙花,梦湘云，吟湘月，吊湘灵。有谁见、罗袜尘生。凌波步弱，背人羞整六铢轻。娉娉袅袅，晕娇黄、玉色轻明。香心静，波心冷，琴心怨，客心惊。怕佩解、却返瑶京。杯擎清露，醉春兰友与梅兄。苍烟万顷，断肠是、雪冷江清。,花
"
郑觉齐",宋代,扬州慢·琼花,弄玉轻盈，飞琼淡泞，袜尘步下迷楼。试新妆才了，炷沉水香毬。记晓剪、春冰驰送，金瓶露湿，缇骑星流。甚天中月色，被风吹梦南州。尊前相见，似羞人、踪迹萍浮。问弄雪飘枝，无双亭上，何日重游？我欲缠腰骑鹤，烟霄远、旧事悠悠。但凭阑无语，烟花三月春愁。,花
"
","
杨基",菩萨蛮·水晶帘外娟娟月,水晶帘外娟娟月，梨花枝上层层雪。花月两模糊，隔窗看欲无。月华今夜黑，全见梨花白。花也笑姮娥，让他春色多。,花
"
","
朱淑真",黄花,土花能白又能红，晚节犹能爱此工。宁可抱香枝上老，不随黄叶舞秋风。,花
"
卢纶(一说裴潾)",唐代,裴给事宅白牡丹,长安豪贵惜春残，争赏街西紫牡丹。(争赏一作：争玩)别有玉盘承露冷，无人起就月中看。,花
"
","
杜甫",叹庭前甘菊花,庭前甘菊移时晚，青蕊重阳不堪摘。明日萧条醉尽醒，残花烂熳开何益？篱边野外多众芳，采撷细琐升中堂。念兹空长大枝叶，结根失所缠风霜。,花
"
","
薛涛",牡丹,去春零落暮春时，泪湿红笺怨别离。常恐便同巫峡散，因何重有武陵期？传情每向馨香得，不语还应彼此知。只欲栏边安枕席，夜深闲共说相思。,花
"
","
辛弃疾",清平乐·检校山园书所见,断崖修竹，竹里藏冰玉。路转清溪三百曲，香满黄昏雪屋。行人系马疏篱，折残犹有高枝。留得东风数点，只缘娇嫩春迟。,花
"
","
李白",咏槿,园花笑芳年，池草艳春色。犹不如槿花，婵娟玉阶侧。芬荣何夭促，零落在瞬息。岂若琼树枝，终岁长翕赩。,花
"
","
周密",绣鸾凤花犯·赋水仙,楚江湄，湘娥乍见，无言洒清泪。淡然春意。空独倚东风，芳思谁寄。凌波路冷秋无际，香云随步起。谩记得、汉宫仙掌，亭亭明月底。冰弦写怨更多情，骚人恨，枉赋芳兰幽芷。春思远，谁叹赏、国香风味。相将共、岁寒伴侣，小窗净、沉烟熏翠袂。幽梦觉，涓涓清露，一枝灯影里。,花
"
","
萧泰来",霜天晓角·梅,千霜万雪。受尽寒磨折。赖是生来瘦硬，浑不怕、角吹彻。清绝，影也别。知心惟有月。元没春风情性，如何共、海棠说。,花
"
","
章楶",水龙吟·燕忙莺懒芳残,燕忙莺懒芳残，正堤上、柳花飘坠。轻飞乱舞，点画青林，全无才思。闲趁游丝，静临深院，日长门闭。傍珠帘散漫，垂垂欲下，依前被、风扶起。兰帐玉人睡觉，怪春衣、雪沾琼缀。绣床旋满，香毬无数，才圆却碎。时见蜂儿，仰粘轻粉，鱼吞池水。望章台路杳，金鞍游荡，有盈盈泪。(香毬一作：香球),花
"
","
静诺",咏秋兰,长林众草入秋荒，独有幽姿逗晚香。每向风前堪寄傲，几因霜后欲留芳。名流赏鉴还堪佩，空谷知音品自扬。一种孤怀千古在，湘江词赋奏清商。,花
"
","
皮日休",牡丹,落尽残红始吐芳，佳名唤作百花王。竞夸天下无双艳，独立人间第一香。,花
"
","
宋徵舆",忆秦娥·杨花,黄金陌，茫茫十里春云白。春云白，迷离满眼，江南江北。来时无奈珠帘隔，去时着尽东风力。东风力，留他如梦，送他如客。,花
"
","
王士祯",蝶恋花·和漱玉词,凉夜沉沉花漏冻，欹枕无眠，渐觉荒鸡动。此际闲愁郎不共，月移窗罅春寒重。忆共锦衾无半缝，郎似桐花，妾似桐花凤。往事迢迢徒入梦，银筝断续连珠弄。,花
"
","
刘克庄",昭君怨·牡丹,曾看洛阳旧谱，只许姚黄独步。若比广陵花，太亏他。旧日王侯园圃，今日荆榛狐兔。君莫说中州，怕花愁。,花
"
","
姜夔",鬲溪梅令·丙辰冬自无锡归作此寓意,丙辰冬，自无锡归，作此寓意。好花不与殢香人，浪粼粼。又恐春风归去绿成阴，玉钿何处寻。木兰双桨梦中云，小横陈。漫向孤山山下觅盈盈，翠禽啼一春。,花
"
","
李商隐",临发崇让宅紫薇,一树浓姿独看来，秋庭暮雨类轻埃。不先摇落应为有，已欲别离休更开。桃绥含情依露井，柳绵相忆隔章台。天涯地角同荣谢，岂要移根上苑栽。,花
"
","
林古度",吉祥寺古梅,一树古梅花数亩，城中客子乍来看。不知花气清相逼，但觉山深春尚寒。,花
"
","
赵昂",婆罗门引·暮霞照水,暮霞照水，水边无数木芙蓉。晓来露湿轻红。十里锦丝步障，日转影重重。向楚天空迥，人立西风。夕阳道中。叹秋色、与愁浓。寂寞三千粉黛，临鉴妆慵。施朱太赤，空惆怅、教妾若为容。花易老、烟水无穷。,花
"
","
黄庭坚",书幽芳亭记,士之才德盖一国，则曰国士；女之色盖一国，则曰国色；兰之香盖一国，则曰国香。自古人知贵兰，不待楚之逐臣而后贵之也。兰甚似乎君子，生于深山薄丛之中，不为无人而不芳；雪霜凌厉而见杀，来岁不改其性也。是所谓“遁世无闷，不见是而无闷”者也。兰虽含香体洁，平居与萧艾不殊。清风过之，其香蔼然，在室满室，在堂满堂，所谓含章以时发者也。　　然兰蕙之才德不同，世罕能别之。予放浪江湖之日久，乃尽知其族。盖兰似君子，蕙似士大夫，大概山林中十蕙而一兰也。《离骚》曰：“予既滋兰之九畹，又树蕙之百亩。”是以知不独今，楚人贱蕙而贵兰久矣。兰蕙丛出，莳以砂石则茂，沃以汤茗则芳，是所同也。至其发花，一干一花而香有余者兰，一干五七花而香不足者蕙。蕙虽不若兰，其视椒则远矣，世论以为国香矣。乃曰“当门不得不锄”，山林之士，所以往而不返者耶！,花
"
","
吴文英",夜游宫·竹窗听雨,竹窗听雨，坐久隐几就睡，既觉，见水仙娟娟于灯影中窗外捎溪雨响。映窗里、嚼花灯冷。浑似萧湘系孤艇。见幽仙，步凌波，月边影。香苦欺寒劲。牵梦绕、沧涛千顷。梦觉新愁旧风景。绀云欹，玉搔斜，酒初醒。,花
"
","
元稹",樱桃花,樱桃花，一枝两枝千万朵。花砖曾立摘花人，窣破罗裙红似火。,花
"
","
陆游",看梅绝句,老子舞时不须拍，梅花乱插乌巾香。樽前作剧莫相笑，我死诸君思此狂。,花
"
","
向子諲",卜算子·竹里一枝梅,岁见梅追和一首，终恨有儿女子态耳竹里一枝梅，雨洗娟娟静。疑是佳人日暮来，绰约风前影。新恨有谁知，往事何堪省。梦绕阳台寂寞回，沾袖余香冷。,花
"
","
袁枚",秋兰赋,秋林空兮百草逝，若有香兮林中至。既萧曼以袭裾，复氤氲而绕鼻。虽脉脉兮遥闻，觉熏熏然独异。予心讶焉，是乃芳兰，开非其时，宁不知寒？　　于焉步兰陔，循兰池，披条数萼，凝目寻之。果然兰言，称某在斯。业经半谢，尚挺全枝。啼露眠以有待，喜采者之来迟。苟不因风而枨触，虽幽人其犹未知。于是舁之萧斋，置之明窗。朝焉与对，夕焉与双。虑其霜厚叶薄，党孤香瘦，风影外逼，寒心内疚。乃复玉几安置，金屏掩覆。虽出入之余闲，必褰帘而三嗅。谁知朵止七花，开竟百日。晚景后凋，含章贞吉。露以冷而未晞，茎以劲而难折；瓣以敛而寿永，香以淡而味逸。商飙为之损威，凉月为之增色。留一穗之灵长，慰半生之萧瑟。　　予不觉神心布覆，深情容与。析佩表洁，浴汤孤处。倚空谷以流思，静风琴而不语。歌曰：秋雁回空，秋江停波。兰独不然，芬芳弥多。秋兮秋兮，将如兰何！,花
"
","
辛弃疾",水龙吟·载学士院有之,倚栏看碧成朱，等闲褪了香袍粉。上林高选，匆匆又换，紫云衣润。几许春风，朝薰暮染，为花忙损。笑旧家桃李，东涂西抹，有多少、凄凉恨。拟倩流莺说与，记荣华、易消难整。人间得意，千红百紫，转头春尽。白发怜君，儒冠曾误，平生官冷。算风流未减，年年醉里，把花枝问。,花
"
","
罗隐",杏花,暖气潜催次第春，梅花已谢杏花新。半开半落闲园里，何异荣枯世上人。,花
"
","
罗邺",梅花,繁如瑞雪压枝开，越岭吴溪免用栽。却是五侯家未识，春风不放过江来。,花
"
","
管鉴",醉落魄·正月二十日张园赏海棠作,春阴漠漠。海棠花底东风恶。人情不似春情薄。守定花枝，不放花零落。绿尊细细供春酌。酒醒无奈愁如昨。殷勤待与东风约。莫苦吹花，何似吹愁却。,花
"
","
曹雪芹",咏红梅花得“梅”字,白梅懒赋赋红梅，逞艳先迎醉眼开。冻脸有痕皆是血，酸心无恨亦成灰。误吞丹药移真骨，偷下瑶池脱旧胎。江北江南春灿烂，寄言蜂蝶漫疑猜。,花
"
","
苏轼",西江月·再用前韵戏曹子方,怪此花枝怨泣，托君诗句名通。凭将草木记吴风。继取相如云梦。点笔袖沾醉墨，谤花面有惭红。知君却是为情秾。怕见此花撩动。,花
"
","
王建",赏牡丹,此花名价别，开艳益皇都。香遍苓菱死，红烧踯躅枯。软光笼细脉，妖色暖鲜肤。满蕊攒黄粉，含棱缕绛苏。好和薰御服，堪画入宫图。晚态愁新妇，残妆望病夫。教人知个数，留客赏斯须。一夜轻风起，千金买亦无。,花
"
","
张鎡",念奴娇·宜雨亭咏千叶海棠,绿云影里，把明霞织就，千重文绣。紫腻红娇扶不起，好是未开时候。半怯春寒，半宜晴色，养得胭脂透。小亭人静，嫩莺啼破清昼。犹记携手芳阴，一枝斜戴，娇艳双波秀。小语轻怜花总见，争得似花长久。醉浅休归，夜深同睡，明月还相守。免教春去，断肠空叹诗瘦。,花
"
","
白居易",代迎春花招刘郎中,幸与松筠相近栽，不随桃李一时开。杏园岂敢妨君去，未有花时且看来。,花
"
","
纳兰性德",菩萨蛮·催花未歇花奴鼓,催花未歇花奴鼓，酒醒已见残红舞。不忍覆馀觞，临风泪数行。粉香看又别，空剩当时月。月也异当时，凄清照鬓丝。,花
"
","
陈维崧",沁园春·咏菜花,极目离离，遍地濛濛，官桥野塘。正杏腮低亚，添他旖旎；柳丝浅拂，益尔轻飏。绣袜才挑，罗裙可择，小摘情亲也不妨。风流甚，映粉红墙低，一片鹅黄。曾经舞榭歌场，却付与空园锁夕阳。纵非花非草，也来蝶闹；和烟和雨，惯引蜂忙。每到年时，此花娇处，观里夭桃已断肠。沉吟久，怕落红如海，流入春江。,花
"
","
刘孝威",望隔墙花诗,隔墙花半隐，犹见动花枝。当由美人摘，讵止春风吹。,花
"
","
佚名",悟道诗,尽日寻春不见春，芒鞋踏遍陇头云。归来笑拈梅花嗅，春在枝头已十分。,花
"
","
韩元吉",六州歌头·东风著意,东风著意，先上小桃枝。红粉腻，娇如醉，倚朱扉。记年时，隐映新妆面，临水岸，春将半，云日暖，斜桥转，夹城西。草软莎平，跋马垂杨渡，玉勒争嘶。认娥眉，凝笑脸，薄拂燕脂。绣户曾窥，恨依依。共携手处，香如雾，红随步，怨春迟。消瘦损，凭谁问？只花知，泪空垂。旧日堂前燕，和烟雨，又双飞。人自老，春长好，梦佳期。前度刘郎，几许风流地，花也应悲。但茫茫暮霭，目断武陵溪，往事难追。,花
"
","
苏轼",西江月·真觉赏瑞香二首,公子眼花乱发，老夫鼻观先通。领巾飘下瑞香风。惊起谪仙春梦。后土祠中玉蕊，蓬莱殿后鞓红。此花清绝更纤秾。把酒何人心动。,花
"
","
晏殊",诉衷情·海棠珠缀一重重,海棠珠缀一重重。清晓近帘栊。胭脂谁与匀淡，偏向脸边浓。看叶嫩，惜花红。意无穷。如花似叶，岁岁年年，共占春风。,花
"
","
刘铉",乌夜啼·石榴,垂杨影里残红。甚匆匆。只有榴花、全不怨东风。暮雨急。晓鸦湿。绿玲珑。比似茜裙初染、一般同。,花
"
","
尹焕",霓裳中序第一·茉莉咏,青颦粲素靥。海国仙人偏耐热。餐尽香风露屑。便万里凌空，肯凭莲叶。盈盈步月。悄似怜、轻去瑶阙。人何在，忆渠痴小，点点爱轻撅。愁绝。旧游轻别。忍重看、锁香金箧。凄凉清夜簟席。杳杳诗魂，真化风蝶。冷香清到骨。梦十里、梅花霁雪。归来也，恹恹心事，自共素娥说。,花
"
","
苏轼",十一月二十六日松风亭下梅花盛开,春风岭上淮南村，昔年梅花曾断魂。岂知流落复相见，蛮风蜑雨愁黄昏。长条半落荔支浦，卧树独秀桄榔园。岂惟幽光留夜色，直恐冷艳排冬温。松风亭下荆棘里，两株玉蕊明朝暾。海南仙云娇堕砌，月下缟衣来扣门。酒醒梦觉起绕树，妙意有在终无言。先生独饮勿叹息，幸有落月窥清樽。,花
"
","
徐灿",永遇乐·舟中感旧,无恙桃花，依然燕子，春景多别。前度刘郎，重来江令，往事何堪说。逝水残阳，龙归剑杳，多少英雄泪血。千古恨、河山如许，豪华一瞬抛撇。白玉楼前，黄金台畔，夜夜只留明月。休笑垂杨，而今金尽，秾李还消歇。世事流云，人生飞絮，都付断猿悲咽。西山在、愁容惨黛，如共人凄切。,花
"
","
陈克",谒金门·花满院,花满院。飞去飞来双燕。红雨入帘寒不卷。晓屏山六扇。翠袖玉笙凄断。脉脉两蛾愁浅。消息不知郎近远。一春长梦见。,花
"
","
李商隐",回中牡丹为雨所败二首,下苑他年未可追，西州今日忽相期。水亭暮雨寒犹在，罗荐春香暖不知。舞蝶殷勤收落蕊，佳人惆怅卧遥帷。章台街里芳菲伴，且问宫腰损几枝？浪笑榴花不及春，先期零落更愁人。玉盘迸泪伤心数，锦瑟惊弦破梦频。万里重阴非旧圃，一年生意属流尘。前溪舞罢君回顾，并觉今朝粉态新。,花
"
","
刘次庄",敷浅原见桃花,桃花雨过碎红飞，半逐溪流半染泥。何处飞来双燕子，一时衔在画梁西。,花
"
","
刘翰",好事近·花底一声莺,花底一声莺，花上半钩斜月。月落乌啼何处，点飞英如雪。东风吹尽去年愁，解放丁香结。惊动小亭红雨，舞双双金蝶。,花
"
","
顾太清",金缕曲·咏白海棠,洞户深深掩。笑世间、浓脂腻粉，那般妆点。认取朦胧明月下，不许东风偷飐。偏触动、词人系念。昨日微阴今日雨，好春光有限无馀欠。肯为我，一时暂。冰绡雾縠谁烘染？爱依依、柔条照水，靓妆清艳。墙角绿阴栏外影，印上芸窗冰簟。隔一片、清阴暗澹。不是封姨情太薄，是盈盈树底魂难忏。春欲暮，易生感。,花
"
","
吴文英",花犯·郭希道送水仙索赋,小娉婷，清铅素靥，蜂黄暗偷晕。翠翘欹鬓。昨夜冷中庭，月下相认。睡浓更苦凄风紧。惊回心未稳。送晓色、一壶葱茜，才知花梦准。湘娥化作此幽芳，凌波路，古岸云沙遗恨。临砌影，寒香乱、冻梅藏韵。熏炉畔、旋移傍枕，还又见、玉人垂绀鬒。料唤赏、清华池馆，台杯须满引。,花
"
","
钱时",立冬前一日霜对菊有感,昨夜清霜冷絮裯，纷纷红叶满阶头。园林尽扫西风去，惟有黄花不负秋。,花
"
","
韩愈",李花赠张十一署,江陵城西二月尾，花不见桃惟见李。风揉雨练雪羞比，波涛翻空杳无涘。君知此处花何似？白花倒烛天夜明，群鸡惊鸣官吏起。金乌海底初飞来，朱辉散射青霞开。迷魂乱眼看不得，照耀万树繁如堆。念昔少年著游燕，对花岂省曾辞杯。自从流落忧感集，欲去未到先思回。只今四十已如此，后日更老谁论哉。力携一尊独就醉，不忍虚掷委黄埃。,花
"
","
毛珝",浣溪沙·绿玉枝头一粟黄,绿玉枝头一粟黄，碧纱帐里梦魂香。晓风和月步新凉。吟倚画栏怀李贺，笑持玉斧恨吴刚。素娥不嫁为谁妆？,花
"
","
吴文英",丁香结·夷则商秋日海棠,香袅红霏，影高银烛，曾纵夜游浓醉。正锦温琼腻。被燕踏、暖雪惊翻庭砌。马嘶人散后，秋风换、故园梦里。吴霜融晓，陡觉暗动偷春花意。还似。海雾冷仙山，唤觉环儿半睡。浅薄朱唇，娇羞艳色，自伤时背。帘外寒挂澹月，向日秋千地。怀春情不断，犹带相思旧子。,花
"
","
韩琮",牡丹,桃时杏日不争浓，叶帐成阴始放红。晓艳远分金掌露，暮香深惹玉堂风。名移兰杜千年后，贵擅笙歌百醉中。如梦如仙忽零落，暮霞何处绿屏空。,花
"
","
岑参",优钵罗花歌,参尝读佛经，闻有优钵罗花，目所未见。天宝景申岁，参忝大理评事，摄监察御史，恋伊西北庭度支副使。自公多暇，乃刀府庭内，栽树种药，为山凿池。婆娑乎其间，足以寄傲。交河小吏有献此花者，云得之于天山之南。其状异于众草，势巃嵸如冠弁。嶷然上耸，生不傍引，攒花中折，骈叶外包，异香腾风，秀色媚景。因赏而叹曰，尔不生于中土，僻在遐裔，使牡丹价重，芙蓉誉高，惜哉！夫天地无私，阴阳无偏，各遂其生，自物厥性，岂以偏地而不生乎，岂以无人而不芳乎？适此花不遭小吏，终委诸山谷，亦何异怀才之士，未会明主，摈于林薮邪！因感而为歌，歌曰：白山南，赤山北。其间有花人不识，绿茎碧叶好颜色。叶六瓣，花九房。夜掩朝开多异香，何不生彼中国兮生西方。移根在庭，媚我公堂。耻与众草之为伍，何亭亭而独芳。何不为人之所赏兮，深山穷谷委严霜。吾窃悲阳关道路长，曾不得献于君王。,花
"
","
柳浑",牡丹,近来无奈牡丹何，数十千钱买一窠。今朝始得分明见，也共戎葵不校多。,花
"
","
元好问",同儿辈赋未开海棠,翠叶轻笼豆颗均，胭脂浓抹蜡痕新。殷勤留著花梢露，滴下生红可惜春。,花
"
","
林景熙",冬青花,冬青花，花时一日肠九折。隔江风雨晴影空，五月深山护微雪。石根云气龙所藏，寻常蝼蚁不敢穴。移来此种非人间，曾识万年觞底月。蜀魂飞绕百鸟臣，夜半一声山竹裂。,花
"
","
赵以夫",扬州慢·十里春风,十里春风，二分明月，蕊仙飞下琼楼。看冰花翦翦，拥碎玉成毬。想长日、云阶伫立，太真肌骨，飞燕风流。敛群芳、清丽精神，都付扬州。雨窗数朵，梦惊回、天际香浮。似阆苑花神，怜人冷落，骑鹤来游。为问竹西风景，长空淡、烟水悠悠。又黄昏，羌管孤城，吹起新愁。,花
"
","
顾太清",南乡子·咏瑞香,花气霭芳芬，翠幕重帘不染尘。梦里真香通鼻观，氤氲。不是婷婷倩女魂。细蕊缀纷纷，淡粉轻脂最可人。懒与凡葩争艳冶，清新。赢得嘉名自冠群。,花
"
","
陈子龙",画堂春·雨中杏花,轻阴池馆水平桥，一番弄雨花梢。微寒著处不胜娇，此际魂销。忆昔青门堤外，粉香零乱朝朝。玉颜寂寞淡红飘，无那今宵,花
"
","
李商隐",和马郎中移白菊见示,陶诗只采黄金实，郢曲新传白雪英。素色不同篱下发，繁花疑自月中生。浮杯小摘开云母，带露全移缀水精。偏称含香五字客，从兹得地始芳荣。,花
"
","
赵溍",吴山青·金璞明,金璞明。玉璞明。小小杯柈翠袖擎。满将春色盛。仙珮鸣。玉珮鸣。雪月花中过洞庭。此时人独清。,花
"
","
王冕",梅花,三月东风吹雪消，湖南山色翠如浇。一声羌管无人见，无数梅花落野桥。,花
"
","
黄庶",探春,雪里犹能醉落梅，好营杯具待春来。东风便试新刀尺，万叶千花一手裁。,花
"
","
周密",瑶花慢·朱钿宝玦,后土之花，天下无二本。方其初开，帅臣以金瓶飞骑，进之天上，间亦分致贵邸。余客辇下，有以一枝已下共缺十八行。朱钿宝玦，天上飞琼，比人间春别。江南江北曾未见，漫拟梨云梅雪。淮山春晚，问谁识、芳心高洁？消几番、花落花开，老了玉关豪杰！金壶翦送琼枝，看一骑红尘，香度瑶阙。韶华正好，应自喜、初乱长安蜂蝶。杜郎老矣，想旧事、花须能说。记少年，一梦扬州，二十四桥明月。,花
"
","
高鹗",赏海棠花妖诗,海棠何事忽摧隤？今日繁花为底开？应是北堂增寿考，一阳旋复占先梅。,花
"
","
韩愈",戏题牡丹,幸自同开俱阴隐，何须相倚斗轻盈。陵晨并作新妆面，对客偏含不语情。双燕无机还拂掠，游蜂多思正经营。长年是事皆抛尽，今日栏边暂眼明。,花
"
","
王安石",杏花,石梁度空旷，茅屋临清炯。俯窥娇饶杏，未觉身胜影。嫣如景阳妃，含笑堕宫井。怊怅有微波，残妆坏难整。,花
"
","
唐寅",海棠美人图,褪尽东风满面妆，可怜蝶粉与蜂狂。自今意思和谁说，一片春心付海棠。,花
"
","
彭元逊",六丑·杨花,似东风老大，那复有、当时风气。有情不收，江山身是寄。浩荡何世。但忆临官道，暂来不住，便出门千里。痴心指望回风坠。扇底相逢，钗头微缀。他家万条千缕，解遮亭障驿，不隔江水。瓜洲曾舣，等行人岁岁。日下长秋，城乌夜起。帐庐好在春睡。共飞归湖上，草青无地。愔愔雨、春心如腻。欲待化、丰乐楼前，青门都废。何人念、流落无几。点点抟作，雪绵松润，为君裛泪。,花
"
","
吴文英",琐窗寒·玉兰,绀缕堆云，清腮润玉，汜人初见。蛮腥未洗，海客一怀凄惋。渺征槎、去乘阆风，占香上国幽心展。遗芳掩色，真恣凝澹，返魂骚畹。一盼。千金换。又笑伴鸱夷，共归吴苑。离烟恨水，梦杳南天秋晚。比来时、瘦肌更销，冷薰沁骨悲乡远。最伤情、送客咸阳，佩结西风怨。,花
"
","
李绅",新楼诗二十首·北楼樱桃花,开花占得春光早，雪缀云装万萼轻。凝艳拆时初照日，落英频处乍闻莺。舞空柔弱看无力，带月葱茏似有情。多事东风入闺闼，尽飘芳思委江城。,花
"
","
孙光宪",浣溪沙·花渐凋疏不耐风,花渐凋疏不耐风，画帘垂地晚重工，堕阶萦藓舞愁红。腻粉半沾金靥子，残香犹暖绣熏笼，蕙心无处与人同。,花
"
","
真山民",杜鹃花得红字,愁锁巴云往事空，只将遗恨寄芳丛。归心千古终难白，啼血万山都是红。枝带翠烟深夜月，魂飞锦水旧东风。至今染出怀乡恨，长挂行人望眼中。,花
"
","
陈亮",好事近·咏梅,的皪两三枝，点破暮烟苍碧。好在屋檐斜入，傍玉奴横笛。月华如水过林塘，花阴弄苔石。欲向梦中飞蝶，恐幽香难觅。,花
"
","
毛奇龄",相见欢·花前顾影粼粼,花前顾影粼粼。水中人。水面残花片片绕人身。私自整，红斜领，茜儿巾。却讶领间巾里刺花新。,花
"
","
罗隐",金钱花,占得佳名绕树芳，依依相伴向秋光。若教此物堪收贮，应被豪门尽劚将。,花
"
","
张炎",水龙吟·白莲,仙人掌上芙蓉，涓涓犹滴金盘露。轻装照水，纤裳玉立，飘飘似舞。几度销凝，满湖烟月，一汀鸥鹭。记小舟夜悄，波明香远，浑不见、花开处。应是浣纱人妒。褪红衣、被谁轻误？闲情淡雅，冶姿清润，凭娇待语。隔浦相逢，偶然倾盖，似传心素。怕湘皋佩解，绿云十里，卷西风去。,花
"
","
王淇",梅,不受尘埃半点侵，竹篱茅舍自甘心。只因误识林和靖，惹得诗人说到今。,花
"
","
张羽",兰室五咏·其五,能白更兼黄，无人亦自芳。寸心原不大，容得许多香。,花
"
","
蔡襄",十三日吉祥院探花,花未全开月未圆，看花待月思依然。明知花月无情物，若使多情更可怜。,花
"
","
姜夔",除夜自石湖归苕溪·其一,细草穿沙雪半销，吴宫烟冷水迢迢。梅花竹里无人见，一夜吹香过石桥。,花
"
","
舒元舆",牡丹赋,古人言花者，牡丹未尝与焉。盖遁乎深山，自幽而著。以为贵重所知，花则何遇焉？天后之乡，西河也，有众香精舍，下有牡丹，其花特异，天后叹上苑之有阙，因命移植焉。由此京国牡丹，日月寖盛。今则自禁闼洎官署，外延士庶之家，弥漫如四渎之流，不知其止息之地。每暮春之月，遨游之士如狂焉。亦上国繁华之一事也。近代文士为歌诗以咏其形容，未有能赋之者。余独赋之，以极其美。或曰：子常以丈夫功业自许，今则肆情于一花，无乃犹有儿女之心乎？余应之曰：吾子独不见张荆州之为人乎？斯人信丈夫也。然吾观其文集之首，有《荔枝赋》。焉。荔枝信美矣，然亦不出一果尔，与牡丹何异哉？但问其所赋之旨何如，吾赋牡丹何伤焉，或者不能对，余遂赋以示之。　　圆玄瑞精，有星而景，有云而卿。其光下垂，遇物流形。草木得之，发为红英。英之甚红，钟乎牡丹。拔类迈伦，国香欺兰。我研物情，次第而观。　　暮春气极，绿苞如珠。清露宵偃。韶光晓驱。动荡支节，如解凝结，百脉融畅，气不可遏。兀然盛怒，如将愤泄。淑色披开，照曜酷烈。美肤腻体，万状皆绝。赤者如日，白者如月。淡者如赭，殷者如血。向者如迎，背者如诀。坼者如语，含者如咽。俯者如愁，仰者如悦。袅者如舞，侧者如跌。亚者如醉，曲者如折。密者如织，疏者如缺。鲜者如濯，惨者如别。初胧胧而下上，次鳞鳞而重叠。锦衾相覆，绣帐连接。晴笼昼熏，宿露宵袌。或灼灼腾秀，或亭亭露奇。或飐然如招，或俨然如思，或希风如吟，或泫露如悲。或垂然如缒，或烂然如披。或迎日拥砌，或照影临池。或山鸡已驯，或威凤将飞。其态万万，胡可立辩？不窥天府，孰得而见？　　乍遇孙武，来此教战。教战谓何？摇摇纤柯。玉栏风满，流霞成波，历阶重台，万朵千棵。西子南威，洛神湘娥。或倚或扶，朱颜色酡。角炫红釭，争颦翠娥。灼灼夭夭，逶逶迤迤。汉宫三千，艳列星河，我见其少，孰云其多。弄彩呈妍，压景骈肩。席发银烛，炉升绛烟。洞府真人，会于群仙。晶荧往来，金釭列钱。凝睇相看，曾不晤言。未及行雨，先惊旱莲。公室侯家，列之如麻。咳唾万金，买此繁华。遑恤终日，一言相夸。列幄庭中，步障开霞。曲庑重梁，松篁交加。如贮深闺，似隔窗纱，仿佛息妫，依稀馆娃。我来观之，如乘仙槎。脉脉不语，迟迟日斜。九衢游人，骏马香车。有酒如渑，万坐笙歌。一醉是竞，孰知其他。我案花品，此花第一。脱落群类，独占春日。其大盈尺，其香满室。叶如翠羽，拥抱栉比。蕊如金屑，妆饰淑质。玫瑰羞死，芍药自失。夭桃敛迹，秾李惭出。踯躅宵溃，木兰潜逸。朱槿灰心，紫薇屈膝，皆让其先，敢怀愤嫉？　　焕乎！美乎！后土之产物也。使其花如此而伟乎，何前代寂寞而不闻？今则昌然而大来。曷草木之命，亦有时而塞，亦有时而开？吾欲问汝，曷为而生哉？汝且不言，徒留玩以徘徊。,花
"
","
吴文英",天香·蜡梅,蟫叶黏霜，蝇苞缀冻，生香远带风峭。岭上寒多，溪头月冷，北枝瘦南枝小。玉奴有姊，先占立、墙阴春早。初试宫黄澹薄，偷分寿阳纤巧。银烛泪深未晓。酒钟悭、贮愁多少。记得短亭归马，暮衙蜂闹。豆蔻钗梁恨袅。但怅望、天涯岁华老。远信难封，吴云雁杳。,花
"
宸濠翠妃",明代,梅花,锈针刺破纸糊窗，引透寒梅一线香。蝼蚁也知春色好，倒拖花片上东墙。,花
"
","
王建",题所赁宅牡丹花,赁宅得花饶，初开恐是妖。粉光深紫腻，肉色退红娇。且愿风留著，惟愁日炙燋。可怜零落蕊，收取作香烧。,花
"
","
朱敦儒",卜算子·古涧一枝梅,古涧一枝梅，免被园林锁。路远山深不怕寒，似共春相趓。幽思有谁知，托契都难可。独自风流独自香，明月来寻我。,花
"
","
吴文英",夜飞鹊·蔡司户席上南花,金规印遥汉，庭浪无纹。清雪冷沁花薰。天街曾醉美人畔，凉枝移插乌巾。西风骤惊散，念梭悬愁结，蒂翦离痕。中郎旧恨，寄横竹、吹裂哀云。空剩露华烟彩，人影断幽坊，深闭千门。浑似飞仙入梦，袜罗微步，流水青蘋。轻冰润□，怅今朝、不共清尊。怕云槎来晚，流红信杳，萦断秋魂。,花
"
","
李纲",渡海至琼管天宁寺咏阇提花三首,深院无人帘幕垂，玉英翠羽灿芳枝。世间颜色难相似，淡月初残未坠时。冰玉风姿照座骞，炎方相遇且相宽。纻衣缟带平生志，正念幽人尚素冠。阻涉鲸波寇盗森，中原回首涕沾襟。清愁万斛无消处，赖有幽花慰客心。,花
"
","
齐己",桃花,千株含露态，何处照人红。风暖仙源里，春和水国中。流莺应见落，舞蝶未知空。拟欲求图画，枝枝带竹丛。,花
"
","
释冲邈",翠微山居诗·其九,朝见花开满树红，暮见花落树还空。若将花比人间事，花与人间事一同。,花
"
","
刘克庄",摸鱼儿·海棠,甚春来、冷烟凄雨，朝朝迟了芳信。蓦然作暖晴三日，又觉万姝娇困。霜点鬓。潘令老，年年不带看花分。才情减尽。怅玉局飞仙，石湖绝笔，孤负这风韵。倾城色，懊恼佳人薄命。墙头岑寂谁问？东风日暮无聊赖，吹得胭脂成粉。君细认。花共酒，古来二事天尤吝。年光去迅。漫绿叶成阴，青苔满地，做得异时恨。,花
"
","
柳宗元",湘岸移木芙蓉植龙兴精舍,有美不自蔽，安能守孤根。盈盈湘西岸，秋至风霜繁。丽影别寒水，浓芳委前轩。芰荷谅难杂，反此生高原。,花
"
","
严恽",落花,春光冉冉归何处，更向花前把一杯。尽日问花花不语，为谁零落为谁开。,花
"
","
陈亮",最高楼·咏梅,春乍透，香早暗偷传。深院落，斗清妍。紫檀枝似流苏带，黄金须胜辟寒钿。更朝朝，琼树好，笑当年。花不向沉香亭上看。树不着唐昌宫里玩。衣带水，隔风烟。铅华不御凌波处，蛾眉淡扫至尊前。管如今，浑似了，更堪怜。,花
"
","
孙光宪",菩萨蛮·木棉花映丛祠小,木棉花映丛祠小，越禽声里春光晓。铜鼓与蛮歌，南人祈赛多。客帆风正急，茜袖偎墙立。极浦几回头，烟波无限愁。,花
"
","
段克己",满江红·雨后荒园,遁庵主人植菊阶下，秋雨既盛，草莱芜没，殆不可见。江空岁晚，霜余草腐，而吾菊始发数花，生意凄然，似诉余以不遇，感而赋之。因李生湛然归，寄菊轩弟。雨后荒园，群卉尽、律残无射。疏篱下，此花能保，英英鲜质。盈把足娱陶令意，夕餐谁似三闾洁？到而今、狼藉委苍苔，无人惜。堂上客，须空白。都无语，怀畴昔。恨因循过了，重阳佳节。飒飒凉风吹汝急，汝身孤特应难立。谩临风、三嗅绕芳丛，歌还泣。,花
"
","
龚自珍",西郊落花歌,出丰宜门一里，海棠大十围者八九十本。花时车马大盛，未尝过也。三月二十六日，大风，明日风少定，则偕金礼部应城、汪孝廉潭、朱上舍祖毂、家弟自谷出城饮而有此作。西郊落花天下奇，古来但赋伤春诗。西郊车马一朝尽，定庵先生沽酒来赏之。先生探春人不觉，先生送春人又嗤。呼朋亦得三四子，出城失色神皆痴。如钱塘潮夜澎湃，如昆阳战晨披靡。如八万四千天女洗脸罢，齐向此地倾胭脂。奇龙怪凤爱漂泊，琴高之鲤何反欲上天为？玉皇宫中空若洗，三十六界无一青蛾眉。又如先生平生之忧患，恍惚怪诞百出难穷期。先生读书尽三藏，最喜维摩卷里多清词。又闻净土落花深四寸，冥目观想尤神驰。西方净国未可到，下笔绮语何漓漓。安得树有不尽之花更雨新好者，三百六十日长是落花时。,花
"
","
尤袤",蜡梅,破腊惊春意，凌寒试晓妆。应嫌脂粉白，故染曲尘黄。缀树蜂悬室，排筝雁着行。团酥与凝蜡，难学是生香。,花
"
","
杜牧",叹花,自恨寻芳到已迟，往年曾见未开时。如今风摆花狼籍，绿叶成阴子满枝。,花
"
","
崔涂",幽兰,幽植众宁知，芬芳只暗持。自无君子佩，未是国香衰。白露沾长早，春风到每迟。不如当路草，芬馥欲何为。,花
"
","
周邦彦",一剪梅·一剪梅花万样娇,一剪梅花万样娇。斜插梅枝，略点眉梢。轻盈微笑舞低回，何事尊前，拍手相招。夜渐寒深酒渐消。袖里时闻，玉钏轻敲。城头谁恁促残更，银漏何如，且慢明朝。,花
"
","
张道洽",梅花,行尽荒林一径苔，竹梢深处数枝开。绝知南雪羞相并，欲嫁东风耻自媒。无主野桥随月管，有根寒谷也春回。醉余不睡庭前地，只恐忽吹花落来。,花
"
李璟(一说李煜)",五代,游后湖赏莲花,蓼花蘸水火不灭，水鸟惊鱼银梭投。满目荷花千万顷，红碧相杂敷清流。孙武已斩吴宫女，琉璃池上佳人头。,花
"
","
吴文英",凄凉犯·重台水仙,空江浪阔。清尘凝、层层刻碎冰叶。水边照影，华裾曳翠，露搔泪湿。湘烟暮合。□尘袜、凌波半涉。怕临风、□欺瘦骨，护冷素衣叠。樊姊玉奴恨，小钿疏唇，洗妆轻怯。汜人最苦，纷痕深、几重愁靥。花隘香浓，猛熏透、霜绡细摺。倚瑶台，十二金钱晕半掐。,花
"
","
王安石",咏石榴花,今朝五月正清和，榴花诗句入禅那。浓绿万枝红一点，动人春色不须多。,花
"
","
杜甫",江畔独步寻花七绝句·其七,不是爱花即肯死，只恐花尽老相催。繁枝容易纷纷落，嫩蕊商量细细开。,花
"
","
沈周",栀子花诗,雪魄冰花凉气清，曲阑深处艳精神。一钩新月风牵影，暗送娇香入画庭。,花
"
","
汪中",梅花,孤馆寒梅发，春风款款来。故园花落尽，江上一枝开。,花
"
","
朱淑真",菩萨蛮·咏梅,湿云不渡溪桥冷。蛾寒初破东风影。溪下水声长，一枝和月香。人怜花似旧，花不知人瘦。独自倚栏杆，夜深花正寒。,花
"
","
苏辙",种兰,兰生幽谷无人识，客种东轩遗我香。知有清芬能解秽，更怜细叶巧凌霜。根便密石秋芳草，丛倚修筠午荫凉。欲遣蘼芜共堂下，眼前长见楚词章。,花
"
","
郑谷",海棠,春风用意匀颜色，销得携觞与赋诗。秾丽最宜新著雨，娇饶全在欲开时。莫愁粉黛临窗懒，梁广丹青点笔迟。朝醉暮吟看不足，羡他蝴蝶宿深枝。,花
"
","
姚述尧",点绛唇·兰花,潇洒寒林，玉丛遥映松篁底。凤簪斜倚。笑傲东风里。一种幽芳，自有先春意。香风细。国人争媚。不数桃和李。,花
"
","
王夫之",玉楼春·白莲,娟娟片月涵秋影，低照银塘光不定。绿云冉冉粉初匀，玉露泠泠香自省。荻花风起秋波冷，独拥檀心窥晓镜。他时欲与问归魂，水碧天空清夜永。,花
"
","
杨万里",南溪弄水回望山园梅花,梅从山上过溪来，近爱清溪远爱梅。溪水声声留我住，梅花朵朵唤人回。,花
"
","
李贺",南园十三首·其一,花枝草蔓眼中开，小白长红越女腮。可怜日暮嫣香落，嫁与春风不用媒。,花
"
","
刘禹锡",柳花词三首,开从绿条上，散逐香风远。故取花落时，悠扬占春晚。轻飞不假风，轻落不委地。撩乱舞晴空，发人无限思。晴天闇闇雪，来送青春暮。无意似多情，千家万家去。,花
"
","
吴融",桃花,满树和娇烂漫红，万枝丹彩灼春融。何当结作千年实，将示人间造化工。,花
"
","
韩偓",哭花,曾愁香结破颜迟，今见妖红委地时。若是有情争不哭，夜来风雨葬西施。,花
"
","
叶小鸾",虞美人·看花,阑干曲护闲庭小。犹恐春寒悄。隔墙影送一枝红。却是杏花消瘦、旧时风。海棠睡去梨花褪。欲语浑难问。只知婀娜共争妍。不道有人为你、惜流年。,花
"
","
白居易",感芍药花寄正一上人,今日阶前红芍药，几花欲老几花新。开时不解比色相，落后始知如幻身。空门此去几多地，欲把残花问上人。,花
"
张新",明代,月季花,一番花信一番新，半属东风半属尘。惟有此花开不厌，一年长占四时春。,花
"
","
邵雍",牡丹吟,牡丹花品冠群芳，况是其间更有王。四色变而成百色，百般颜色百般香。,花
"
","
苏轼",梅花二首,春来幽谷水潺潺，的皪梅花草棘间。一夜东风吹石裂，半随飞雪渡关山。何人把酒慰深幽，开自无聊落更愁。幸有清溪三百曲，不辞相送到黄州。,花
"
","
袁枚",题桃花,二月春归风雨天，碧桃花下感流年。残红尚有三千树，不及初开一朵鲜。,花
"
","
王勃",林塘怀友,芳屏画春草，仙杼织朝霞。何如山水路，对面即飞花。,花
"
","
薛纲",题徐明德墨兰,我爱幽兰异众芳，不将颜色媚春阳。西风寒露深林下，任是无人也自香。,花
"
","
徐熥",邮亭残花,征途微雨动春寒，片片飞花马上残。试问亭前来往客，几人花在故园看。,花
"
","
黄庭坚",次韵梨花,桃花人面各相红，不及天然玉作容。总向风尘尘莫染，轻轻笼月倚墙东。,花
"
","
陆游",山茶一树自冬至清明后著花不已,东园三日雨兼风，桃李飘零扫地空。惟有山茶偏耐久，绿丛又放数枝红。,花
"
","
史达祖",解佩令·人行花坞,人行花坞。衣沾香雾。有新词、逢春分付。屡欲传情，奈燕子、不曾飞去。倚珠帘、咏郎秀句。相思一度。秾愁一度。最难忘、遮灯私语。澹月梨花，借梦来、花边廊庑。指春衫、泪曾溅处。,花
"
","
杜甫",花底,紫萼扶千蕊，黄须照万花。忽疑行暮雨，何事入朝霞。恐是潘安县，堪留卫玠车。深知好颜色，莫作委泥沙。,花
"
","
吕本中",木芙蓉,小池南畔木芙蓉，雨后霜前著意红。犹胜无言旧桃李，一生开落任东风。,花
"
","
文徵明",玉兰花,绰约新妆玉有辉，素娥千队雪成围。我知姑射真仙子，天遣霓裳试羽衣。影落空阶初月冷，香生别院晚风微。玉环飞燕元相敌，笑比江梅不恨肥。,花
"
","
李渔",闲情偶寄·芙蕖,芙蕖与草本诸花似觉稍异，然有根无树，一岁一生，其性同也。谱云：“产于水者曰草芙蓉，产于陆者曰旱莲。”则谓非草木不得矣。予夏季倚此为命者，非故效颦于茂叔而袭成说于前人也。以芙蕖之可人，其事不一而足，请备述之。　　群葩当令时，只在花开之数日，前此后此皆属过而不问之秋矣。芙蕖则不然。芙蕖自荷钱出水之日，便为点缀绿波；及其茎叶既生，则又日高日上，日上日妍。有风既作飘飖之态，无风亦呈袅娜之姿，是我于花之未开，先享无穷逸致矣。迨至菡萏成花，娇姿欲滴，后先相继，自夏徂秋，此则在花为分内之事，在人为应得之资者也。及花之既谢，亦可告无罪于主人矣；乃复蒂下生蓬，蓬中结实，亭亭独立，犹似未开之花，与翠叶并擎，不至白露为霜而能事不已。此皆言其可目者也。　　可鼻，则有荷叶之清香，荷花之异馥；避暑而暑为之退，纳凉而凉逐之生。　　至其可人之口者，则莲实与藕皆并列盘餐而互芬齿颊者也。　　只有霜中败叶，零落难堪，似成弃物矣；乃摘而藏之，又备经年裹物之用。　　是芙蕖也者，无一时一刻不适耳目之观，无一物一丝不备家常之用者也。有五谷之实而不有其名，兼百花之长而各去其短，种植之利有大于此者乎？予四命之中，此命为最。无如酷好一生。竟不得半亩方塘为安身立命之地。仅凿斗大一池，植数茎以塞责，又时病其漏。望天乞水以救之，殆所谓不善养生而草菅其命者哉。,花
"
","
张籍",和韦开州盛山十二首·梅溪,自爱新梅好，行寻一径斜。不教人扫石，恐损落来花。,花
"
","
王庭筠",谒金门·双喜鹊,双喜鹊，几报归期浑错。尽做旧愁都忘却，新愁何处着？瘦雪一痕墙角，青子已妆残萼。不道枝头无可落，东风犹作恶。,花
"
","
陈曾寿",牵牛花·其三,一枝颜色费评夸，冷翠光中晕淡霞。绝世幽情容一现，能如我意是秋花。,花
"
","
杨巨源",杨花落,北斗南回春物老，红英落尽绿尚早。韶风澹荡无所依，偏惜垂杨作春好。此时可怜杨柳花，萦盈艳曳满人家。人家女儿出罗幕，静扫玉庭待花落。宝环纤手捧更飞，翠羽轻裾承不著。历历瑶琴舞态陈，霏红拂黛怜玉人。东园桃李芳已歇，独有杨花娇暮春。,花
"
","
陈与义",和张规臣水墨梅五绝·其一,巧画无盐丑不除，此花风韵更清姝。从教变白能为黑，桃李依然是仆奴。,花
"
","
范成大",州宅堂前荷花,凌波仙子静中芳，也带酣红学醉妆。有意十分开晓露，无情一饷敛斜阳。泥根玉雪元无染，风叶青葱亦自香。想得石湖花正好，接天云锦画船凉。,花
"
","
晏几道",更漏子·出墙花,出墙花，当路柳。借问芳心谁有。红解笑，绿能颦。千般恼乱春。北来人，南去客。朝暮等闲攀折。怜晚芳，惜残阳。情知枉断肠。,花
"
","
陈亮",桂枝香·观木樨有感寄吕郎中,天高气肃。正月色分明，秋容新沐。桂子初收，三十六宫都足。不辞散落人间去，怕群花、自嫌凡俗。向他秋晚，唤回春意，几曾幽独。是天上、余香剩馥。怪一树香风，十里相续。坐对花旁，但见色浮金粟。芙蓉只解添秋思，况东篱、凄凉黄菊。入时太浅，背时太远，爱寻高躅。,花
"
","
范成大",窗前木芙蓉,辛苦孤花破小寒，花心应似客心酸。更凭青女留连得，未作愁红怨绿看。,花
"
","
眭石",玉兰,霓裳片片晚妆新，束素亭亭玉殿春。已向丹霞生浅晕，故将清露作芳尘。,花
"
","
杨士奇",刘伯川席上作,飞雪初停酒未消，溪山深处踏琼瑶。不嫌寒气侵入骨，贪看梅花过野桥。,花
"
","
杜衍",咏莲,凿破苍苔涨作池，芰荷分得绿参差。晓开一朵烟波上，似画真妃出浴时。,花
"
","
元稹",使东川·江花落,日暮嘉陵江水东，梨花万片逐江风。江花何处最肠断，半落江流半在空。,花
"
","
欧阳炯",春光好·花滴露,花滴露，柳摇烟，艳阳天。雨霁山樱红欲烂，谷莺迁。饮处交飞玉斝，游时倒把金鞭。风飐九衢榆叶动，簇青钱。,花
"
","
李正封",牡丹诗,国色朝酣酒，天香夜染衣。丹景春醉容，明月问归期。,花
"
","
俞大猷",咏牡丹,闲花眼底千千种，此种人间擅最奇。国色天香人咏尽，丹心独抱更谁知。,花
"
","
纳兰性德",夜合花,阶前双夜合，枝叶敷花荣。疏密共晴雨，卷舒因晦明。影随筠箔乱，香杂水沉生。对此能销忿，旋移迎小楹。,花
"
","
李白",古风·孤兰生幽园,孤兰生幽园，众草共芜没。虽照阳春晖，复悲高秋月。飞霜早淅沥，绿艳恐休歇。若无清风吹，香气为谁发。,花
"
","
韩愈",杏花,居邻北郭古寺空，杏花两株能白红。曲江满园不可到，看此宁避雨与风。二年流窜出岭外，所见草木多异同。冬寒不严地恒泄，阳气发乱无全功。浮花浪蕊镇长有，才开还落瘴雾中。山榴踯躅少意思，照耀黄紫徒为丛。鹧鸪钩輈猿叫歇，杳杳深谷攒青枫。岂如此树一来玩，若在京国情何穷。今旦胡为忽惆怅，万片飘泊随西东。明年更发应更好，道人莫忘邻家翁。,花
"
","
王国维",卜算子·水仙,罗袜悄无尘，金屋浑难贮。月底溪边一晌看，便恐淩波去。独自惜幽芳，不敢矜迟暮。却笑孤山万树梅，狼藉花如许。,花
"
","
杜牧",和严恽秀才落花,共惜流年留不得，且环流水醉流杯。无情红艳年年盛，不恨凋零却恨开。,花
"
","
张耒",月季,月季只应天上物，四时荣谢色常同。可怜摇落西风里，又放寒枝数点红。,花
"
","
杜甫",江畔独步寻花七绝句·其二,稠花乱蕊畏江滨，行步欹危实怕春。诗酒尚堪驱使在，未须料理白头人。,花
"
","
章孝标",刘侍中宅盘花紫蔷薇,真宰偏饶丽景家，当春盘出带根霞。从开一朵朝衣色，免踏尘埃看杂花。,花
"
","
欧阳修",谢判官幽谷种花,浅深红白宜相间，先后仍须次第栽。我欲四时携酒去，莫教一日不花开。,花
"
","
王绩",春桂问答二首,问春桂，桃李正芬华。年光随处满，何事独无花。春桂答，春华讵能久。风霜摇落时，独秀君知不。,花
"
","
纳兰性德",减字木兰花·从教铁石,从教铁石，每见花开成惜惜。泪点难消，滴损苍烟玉一条。怜伊大冷，添个纸窗疏竹影。记取相思，环佩归来月上时。,花
"
","
王沂孙",庆清朝·榴花,玉局歌残，金陵句绝，年年负却熏风。西邻窈窕，独怜入户飞红。前度绿阴载酒，枝头色比舞裙同。何须拟，蜡珠作蒂，缃彩成丛。谁在旧家殿阁？自太真仙去，扫地春空。朱幡护取，如今应误花工。颠倒绛英满径，想无车马到山中。西风后，尚余数点，犹胜春浓。,花
"
","
徐再思",阳春曲·赠海棠,玉环梦断风流事，银烛歌成富贵词。东风一树玉胭脂，双燕子。曾见正开时。,花
"
","
尤袤",落梅,清溪西畔小桥东，落月纷纷水映红。五夜客愁花片里，一年春事角声中。歌残玉树人何在，舞破山香曲未终。却忆孤山醉归路，马蹄香雪衬东风。,花
"
","
纳兰性德",金缕曲·疏影临书卷,疏影临书卷。带霜华、高高在下，粉脂都遣。别是幽情嫌妩媚，红烛啼痕休泫。趁皓月、光浮冰茧。恰与花神供写照，任泼来、淡墨无深浅。持素障，夜中展。残釭掩过看逾显。相对处、芙蓉玉绽，鹤翎银扁。但得白衣时慰藉，一任浮云苍犬。尘土隔、软红偷免。帘幕西风人不寐，恁清光、肯惜鹴裘典。休便把，落英剪。,花
"
","
辛弃疾",贺新郎·云卧衣裳冷,云卧衣裳冷。看萧然、风前月下，水边幽影。罗袜尘生凌波去，汤沐烟波万顷。爱一点、娇黄成晕。不记相逢曾解佩，甚多情、为我香成阵。待和泪，收残粉。灵均千古怀沙恨。恨当时、匆匆忘把，此仙题品。烟雨凄迷僝僽损，翠袂摇摇谁整。谩写入、瑶琴幽愤。弦断招魂无人赋，但金杯的皪银台润。愁殢酒，又独醒。,花
"
","
任翻",惜花,无语与花别，细看枝上红。明年又相见，还恐是愁中。,花
"
","
顾太清",江城子·落花,花开花落一年中。惜残红，怨东风。恼煞纷纷如雪扑帘栊。坐对飞花花事了，春又去，太匆匆。惜花有恨与谁同。晓妆慵。忒愁侬。燕子来时红雨已濛濛。尽有春愁衔不去，无端底，是游蜂。,花
"
","
吴文英",风流子·黄钟商芍药,金谷已空尘。薰风祝攥舞低鸾翅，绛笼蜜炬，绿映龙盆。窈窕绣窗人睡起，临砌脉无言。慵整堕鬟，怨时迟暮，可怜憔悴，啼雨黄昏。轻桡移花市，秋娘渡、飞浪溅湿行裙。二十四桥南北，罗荐香分。念碎劈芳心，萦思千缕，赠将幽素，偷翦重云。终待凤池归去，催咏红翻。,花
"
","
刘长卿",杂咏八首上礼部李侍郎·晚桃,四月深涧底，桃花方欲然。宁知地势下，遂使春风偏。此意颇堪惜，无言谁为传。过时君未赏，空媚幽林前。,花
"
","
舒亶",一落索·蒋园和李朝奉,正是看花天气。为春一醉。醉来却不带花归，诮不解、看花意。试问此花明媚。将花谁比。只应花好似年年，花不似、人憔悴。,花
"
","
夏完淳",寄迹武塘赋之,逢花却忆故园梅，雪掩寒山径不开。明月愁心两相似，一枝素影待人来。,花
"
","
杨万里",小溪至新田四首·其四,懊恼春光欲断肠，来时长缓去时忙。落红满路无人惜，蹈作花泥透脚香。,花
"
","
王禹偁",杏花,桃红李白莫争春，素态妖姿两未匀。日暮墙头试回首，不施朱粉是东邻。,花
"
","
辛弃疾",临江仙·簪花屡堕戏作,鼓子花开春烂漫，荒园无限思量。今朝拄杖过西乡。急呼桃叶渡，为看牡丹忙。不管昨宵风雨横，依然红紫成行。白头陪奉少年场。一枝簪不住，推道帽檐长。,花
"
","
贾昌朝",咏凌霄花,披云似有凌霄志，向日宁无捧日心。珍重青松好依托，直从平地起千寻。,花
"
","
柳永",木兰花·东风催露千娇面,东风催露千娇面。欲绽红深开处浅。日高梳洗甚时㐸，点滴燕脂匀未遍。霏微雨罢残阳院。洗出都城新锦段。美人纤手摘芳枝，插在钗头和风颤。,花
"
","
白居易",有木诗八首·其八,有木名丹桂，四时香馥馥。花团夜雪明，叶剪春云绿。风影清似水，霜枝冷如玉。独占小山幽，不容凡鸟宿。匠人爱芳直，裁截为厦屋。干细力未成，用之君自速。重任虽大过，直心终不曲。纵非梁栋材，犹胜寻常木。,花
"
","
王建",塞上梅,天山路傍一株梅，年年花发黄云下。昭君已殁汉使回，前后征人惟系马。日夜风吹满陇头，还随陇水东西流。此花若近长安路，九衢年少无攀处。,花
"
","
况周颐",西子妆·蛾蕊颦深,蛾蕊颦深，翠茵蹴浅，暗省韶光迟暮。断无情种不能痴，替消魂、乱红多处。飘零信苦。只逐水、沾泥太误。送春归、费粉娥心眼，低徊香土。娇随步。著意怜花，又怕花欲妒。莫辞身化作微云，傍落英、已歌犹驻。哀筝似诉。最肠断、红楼前度。恋寒枝、昨梦惊残怨宇。,花
"
","
李世民",赋得花庭雾,兰气已熏宫，新蕊半妆丛。色含轻重雾，香引去来风。拂树浓舒碧，萦花薄蔽红。还当杂行雨，仿佛隐遥空。,花
"
","
王沂孙",庆春宫·水仙花,明玉擎金，纤罗飘带，为君起舞回雪。柔影参差，幽芳零乱，翠围腰瘦一捻。岁华相误，记前度湘皋怨别。哀弦重听，都是凄凉，未须弹彻。国香到此谁怜？烟冷沙昏，顿成愁绝。花恼难禁，酒销欲尽，门外冰澌初结。试招仙魄，怕今夜瑶簪冻折。携盘独出，空想咸阳，故宫落月。,花
"
","
皮日休",奉和鲁望蔷薇次韵,谁绣连延满户陈，暂应遮得陆郎贫。红芳掩敛将迷蝶，翠蔓飘飖欲挂人。低拂地时如堕马，高临墙处似窥邻。只应是董双成戏，剪得神霞寸寸新。,花
"
","
陈与义",九日赏菊,黄花不负秋，与秋作光辉。夜霜犹作恶，朝日为解围。今晨岂重九，节意入幽菲。孤芳擅天地，众卉亦已微。殷勤黄金靥，照辉白板扉。沽酒欲寿花，孔兄与我违。清坐绝省事，未觉此计非。夕英岂不腴，骚人自难肥。,花
"
","
陆游",雪中寻梅,幽香淡淡影疏疏，雪虐风饕亦自如。正是花中巢许辈，人间富贵不关渠。,花
"
","
邵雍",善赏花吟,人不善赏花，只爱花之貌。人或善赏花，只爱花之妙。花貌在颜色，颜色人可效。花妙在精神，精神人莫造。,花
"
","
孙光宪",望梅花·数枝开与短墙平,数枝开与短墙平，见雪萼红跗相映，引起谁人边塞情？帘外欲三更，吹断离愁月正明，空听隔江声。,花
"
","
罗隐",扇上画牡丹,为爱红芳满砌阶，教人扇上画将来。叶随彩笔参差长，花逐轻风次第开。闲挂几曾停蛱蝶，频摇不怕落莓苔。根生无地如仙桂，疑是姮娥月里栽。,花
"
","
杨无咎",柳梢青·傲雪凌霜,傲雪凌霜。平欺寒力，搀借春光。步绕西湖，兴余东阁，可奈诗肠。娟娟月转回廊。诮无处、安排暗香。一夜相思，几枝疏影，落在寒窗。,花
"
","
黄渊耀",题玫瑰,新叶烟中冉冉，轻香风外离离。朱英半染蝶翅，绿刺故牵人衣。,花
"
","
柳永",瑞鹧鸪·天将奇艳与寒梅,天将奇艳与寒梅。乍惊繁杏腊前开。暗想花神、巧作江南信，鲜染燕脂细翦裁。寿阳妆罢无端饮，凌晨酒入香腮。恨听烟坞深中，谁恁吹羌管、逐风来。绛雪纷纷落翠苔。,花
"
","
许棐",兰花,竹底松根惯寂寥，肯随桃李媚儿曹。高名压尽离骚卷，不入离骚更自高。,花
"
","
彭元逊",满江红·牡丹,翠袖余寒，早添得、铢衣几重。保须怪、妍华都谢，更为谁容。衔尽吴花成鹿苑，人间不恨雨和风。便一枝、流落到人家，清泪红。山雾湿，倚熏笼。垂㔩叶，鬓酥融。恨宫云一朵，飞过空同。白日长闲青鸟在，杨家花落白苹中。问故人、忍更负东风，尊酒空。,花
"
","
曹雪芹",画菊,诗余戏笔不知狂，岂是丹青费较量。聚叶泼成千点墨，攒花染出几痕霜。淡浓神会风前影，跳脱秋生腕底香。莫认东篱闲采掇，粘屏聊以慰重阳。,花
"
","
元好问",野菊,座主闲闲公命作柴桑人去已千年，细菊斑斑也自圆。共爱鲜明照秋色，争教狼藉卧踈烟。荒畦断垄新霜后，瘦蝶寒螀晚景前。只恐春丛笑迟暮，题诗端为发幽妍。,花
"
","
温庭筠",苦楝花,院里莺歌歇，墙头蝶舞孤。天香薰羽葆，宫紫晕流苏。晻暧迷青琐，氤氲向画图。只应春惜别，留与博山炉。,花
"
","
王禹偁",雪霁霜晴独寻山迳菊花犹盛感而赋诗,狼藉金钱撒野塘，几丛无力卧斜阳。争偷暖律输桃李，独亚寒枝负雪霜。谁惜晚芳同我折，自怜孤艳袭人香。幽怀远慕陶彭泽，且撷残英泛一觞。,花
"
","
司马光",野菊,野菊未尝种，秋花何处来。羞随众草没，故犯早霜开。寒蝶舞不去，夜蛩吟更哀。幽人自移席，小摘泛清杯。,花
"
","
曹雪芹",种菊,携锄秋圃自移来，篱畔庭前故故栽。昨夜不期经雨活，今朝犹喜带霜开。冷吟秋色诗千首，醉酹寒香酒一杯。泉溉泥封勤护惜，好知井径绝尘埃。,花
"
","
曹雪芹",访菊,闲趁霜晴试一游，酒杯药盏莫淹留。霜前月下谁家种，槛外篱边何处秋。蜡屐远来情得得，冷吟不尽兴悠悠。黄花若解怜诗客，休负今朝挂杖头。,花
"
","
方回",紫荆花,疏枝坚瘦骨为皮，忽迸红英簇紫蕤。娇女乍看齿生液，分明茜糁缀饧枝。,花
"
","
李龙高",十月梅,风撼千林木叶摧，冰霜国里早春回。一枝参透乾坤縕，生意都从小雪来。,花
"
","
毛文锡",赞成功·海棠未坼,海棠未坼，万点深红，香包缄结一重重。似含羞态，邀勒春风。蜂来蝶去，任绕芳丛。昨夜微雨，飘洒庭中。忽闻声滴井边桐，美人惊起，坐听晨钟。快教折取，戴玉珑璁。,花
"
","
白居易",酬皇甫郎中对新菊花见忆,爱菊高人吟逸韵，悲秋病客感衰怀。黄花助兴方携酒，红叶添愁正满阶。居士荤腥今已断，仙郎杯杓为谁排。愧君相忆东篱下，拟废重阳一日斋。,花
"
张大复",清代,兰之味,兰之味，非可逼而取也。盖在有无近远续断之间，纯以情韵胜。氲氲无所，故称瑞耳。体兼彩，而不极于色，令人览之有余，而名之不可；即善绘者以意取似，莫能肖也。其真文王、孔子、屈原之徒，不可得而亲，不可得而疏者耶？,花
"
秋江湛公",明代,题画芙蓉,江边谁种水芙蓉，寂寞芳姿照水红。莫怪秋来更多怨，年年不得见春风。,花
"
","
顾璘",蔷薇洞,百丈蔷薇枝，缭绕成洞房。密叶翠帷重，秾花红锦张。对著玉局棋，遣此朱夏长。香云落衣袂，一月留余芳。,花
"
","
陆游",雪中寻梅,莫遣扁舟兴尽回，正须冲雪看江梅。楚人原未知真色，施粉何曾太白来！,花
"
","
佚名",子夜四时歌·夏歌·其十,郁蒸仲暑月，长啸北湖边。芙蓉始结叶，抛艳未成莲。,花
"
","
方回",兰花,雪尽深林出异芬，枯松槁槲乱纷纷。此中恐是兰花处，未许行人着意闻。,花
"
王韬",清代,鸭沼观荷,余生甫里，即以唐陆天随而得名。天随子隐居不仕，时与皮日休唱和，自号甫里先生，尝作《江湖散人传》以见志。没后，亮节高风，里人思之不置。以先生在时喜斗鸭，有斗鸭栏，乃凿地为池沼，方塘如鉴，一水潆洄。中央筑一亭，曰“清风亭”，东西通以小桥，四周环植榆柳桃李。盛夏新绿怒生，碧阴覆檐际，窗棂四敞，凉飙飒然，袭人襟裾。中供天随子像，把卷危坐，须眉如生。去亭百数十武，先生之墓在焉。或云后人葬其衣冠处，将以留古迹而寄遐思者也。亭中楹联颇夥，余师青萝山人一联云：白酒黄花，九日独高元亮枕；烟蓑雨笠，十年长泛志和船。特举二君以比拟先生，当矣。　　池种荷花，红白相半。花时清芬远彻，风晨月夕，烟晚露初，领略尤胜。里中诗人夏日设社于此亭，集裙屐之雅流，开壶觞之胜会。余亦获从诸君子后，每至独早。时，余年少嗜酒，量颇宏，辄仿“碧筩杯”佳制，择莲梗之鲜巨者，密刺针孔，反复贯注，自觉酒味香洌异常，一饮可以数斗。又取鲜莲瓣糁以薄粉，炙以香膏，清脆可食，亦能疗饥。社友群顾余而笑曰：“子真可谓吞花卧酒者矣！”　　每岁六月二十四日，必折简招邀群彦，为荷花祝生日。闺秀能诗者亦许入社，但不亲至耳。丁未顾慧英女史擅场，戊申曹素雯女史压卷。徐淑才高，秦嘉为之退避，洵足生闺阁光而为巾帼吐气也已。余定莲为君子之花，具有四德：香清，韵远，品洁，色纯；乃不解阿谀者流，以高人静士之容下拟幸臣之貌莲花似六郎一语不诚千古奇冤哉！　　观荷之约，以花开日为始，三日一会，肴核以四簋为度，但求真率，毋侈华靡。甫里本属水多，多菱芡之属。沉李浮瓜，青红错杂，堆置盘中，亦堪解暑。　　诸社友以先生生平固喜蓄鸭，因于池畔另辟鸭舍，蓄白鸭数头，修洁可爱。红衣翠盖问，点缀以白羽翩跹，亦复不俗。池劳环围石阑，阑柱悉凿鸭，其首皆回向先生，以先生固背北面南也。鸭在羽族中，蠢然一物耳，自先生有“能言”一语，遂足供园林清玩，泃乎文人之口不可测也如此。　　余违甫里几四十年，回首前尘，无殊梦影。每值荷花盛开，辄若置身于莲亭鸭沼间也。,花
"
","
陆游",兰,南岩路最近，饭时已散策。香来知有兰，遽求乃弗莸。生世本幽谷，岂愿为世娱。无心托阶庭，当门任君锄。,花
"
","
王安石",沟上梅花欲发,亭亭背暖临沟处，脉脉含芳映雪时。莫恨夜来无伴侣，月明还见影参差。,花
"
叶圣陶",近现代,蝶恋花·云锦杜鹃,五月庐山春未尽，浓绿丛中，时见红成阵。耀眼好花初识认，杜鹃佳品云锦。攒叶圆端苍玉润，托出繁英，色胜棠樱嫩。避暑人来应怅恨，芳时未及观娇韵。,花
"
","
释普度",墨梅,常忆西湖处士家，疏枝冷蕊自横斜。精明一片当时事，只欠清香不欠华。,花
"
","
谢宗可",红梅,梨云无梦倚黄昏，薄倩朱铅蚀泪痕。宿酒破寒薰玉骨，仙丹偷暖返冰魂。茜裙影露罗衣卷，霞佩香封缟袂温。回首孤山斜照外，寻真误入杏花村。,花
"
","
卞元亨",咏牡丹·其二,草堂松菊晚凋残，独有西园旧牡丹。自是枯枝存劲节，依依唯恋故人还。,花
"
","
纳兰性德",梦江南·其七,江南好，佳丽数维扬。自是琼花偏得月，那应金粉不兼香。谁与话清凉。,花
"
","
查慎行",种草花说,窳轩之南有小庭，广三寻，袤寻有六尺，缭以周垣，属于檐端，拓窗而面之。主人无事，日蹒跚乎其间。即又恶乎草之滋蔓也，谋辟而莳蓺焉。或曰：“松桂杉梧，可资以荫也，是宜木。”主人曰：“吾年老，弗能待。”或曰：“梅杏橘橙，可行而列也，是宜果。”主人曰：“吾地狭，弗能容。有道焉，去其芜蔓者而植其芬馨者，亦幽人逸士之所流连也。”乃命畦丁锄荒秽，就邻圃乞草花。山僧野老，助其好事，往往旁求远致焉。　　主人乐之，犹农夫之务穑而获嘉种也。盖一年而盆盎列，二年而卉族繁。迄今三年，萌抽于粟粒，荄发于陈根，芊芊芚芚，纷敷盈庭，两叶以上，悉能辨类而举其名矣。当春之分，夏之半，雨润土膏，乘时以观化，见夫甲者坼，芒者擢，吾之生机与之俱动也。已而含芬菲，饱风露，吾之呼吸与之相通也。为之相其稀穊，时其燥湿，除厥蠹而根是培，直者遂之，弱者扶之；蚤芳者吾披之，晚秀者吾俟之。洎乎风凄霜陨，茎萎而实坚，则谨视其候敛藏，以待来岁焉。吾之精神，无一不与之相入也。而且一薰一莸，别臭味也；为穉为壮，验枯菀也；或寒或暴，纪阴晴也；朝斯夕斯，阅春秋也；优哉游哉，聊以卒岁也。　　客徒知嘉树之荫吾身，而不知小草知悦吾魂也；徒知甘果之可吾口，而不知繁卉之饫吾目也。彼南阳之垶漆，平泉之花木，积诸岁月，诒厥子孙，洵非吾力之所逮，抑岂吾情之所适哉！,花
"
","
李之仪",绝句七首·其五,程氏园当尺五天，千金争赏并朱栏。莫因今日家家有，便与常时两样看。,花
"
","
文震亨",长物志·花木,弄花一岁，看花十日。故帏箔映蔽，铃索护持，非徒富贵容也。第繁花杂木，宜以亩计。乃若庭除槛畔，必以虬枝古干，异种奇名，枝叶扶疏，位置疏密。或水边石际，横偃斜拔；或一望成林；或孤枝独秀。草木不可繁杂，随处植之，取其四时不断，皆入图画。又如桃、李，不可植于庭除，似宜远望；红梅、绛桃，俱借以点缀林中，不宜多植。梅生山中，有苔藓者移置药栏，最古。杏花差不耐久，开时多值风雨，仅可作片时玩。蜡梅，冬月最不可少。他如豆棚、菜圃，山家风味，固自不恶。然必辟隙地数顷别为一区若于庭除种植便非韵事。更有石磉木柱，架缚精整者，愈入恶道。至于艺兰栽菊，古各有方。时取以课园丁，考职事，亦幽人之务也。志《花木第二》。,花
"
","
白居易",惜牡丹花二首·其一,惆怅阶前红牡丹，晚来唯有两枝残。明朝风起应吹尽，夜惜衰红把火看。,花
"
","
戴名世",书咏兰诗后,兰为国香，东南山泽涧多产之。当春深时，幽岩曲涧，窈然自芳。然往往有虫啮之，自其华初生时，辄已被啮而萎，即幸而能自发荣，亡何又辄萎。其幸得脱者，仅十二三焉，而众草蒙翳，条达畅遂，无有害之者。岁己未，余读书山中，每晨起，辄捕虫投之涧水，漂没以去，于是兰遂大盛。每卧苔藉草，盖幽香未尝不入吾怀也。而产于遐荒绝壑，不遇好事者之爱惜，而制于毒虫恶物，以沮其天者，岂少也夫！余既为诗以志之，而复为书其说如此。,花
